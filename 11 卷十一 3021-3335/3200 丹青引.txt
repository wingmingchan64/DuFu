3200 丹青引[贈曹將軍霸]

將軍魏武之子孫，於今爲庶爲清門。
英雄割據雖已矣，文彩風流今尙存。
學書初學衞夫人，但恨無過王右軍。
丹青不知老將至，富貴於我如浮雲。
開元之中常引見，承恩數上南薰殿。
凌煙功臣少顏色，將軍下筆開生面。
良相頭上進賢冠，猛將腰間大羽箭。
褒公鄂公毛髮動，英姿颯爽來酣戰。
先帝天馬玉花驄，畫工如山貌不同。
是日牽來赤墀下，迥立閶闔生長風。
詔謂將軍拂絹素，意匠慘淡經營中。
斯須九重眞龍出，一洗萬古凡馬空。
玉花卻在御榻上，榻上庭前屹相向。
至尊含笑催賜金，圉人太僕皆惆悵。
弟子韓幹早入室，亦能畫馬窮殊相。
幹唯畫肉不畫骨，忍使驊騮氣凋喪。
將軍盡善蓋有神，必逢佳士亦寫眞。
卽今飄泊干戈際，屢貌尋常行路人。
途窮反遭俗眼白，世上未有如公貧。
但看古來盛名下，終日坎壈纏其身。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》6.3200

【異文、夾注】
〖爲庶爲清門〗為庶為清門
〖尙〗尚
〖衞夫人〗衛夫人
〖少顏色〗少顔色
〖眞龍〗真龍
〖卻在〗却在
〖寫眞〗寫真
〖卽今〗即今
〖反遭〗返遭
=全====================================================
《全唐詩》7.2322,PDF7.101,《御製全唐詩》2442

【異文、夾注】
〖1〗丹青引贈曹將軍霸
〖英雄割據雖已矣〗英雄割據雖[一作皆]已矣
〖文彩風流今尙存〗文彩風流猶[一作今]尙存
〖學書初學衞夫人〗學書初學衞夫人。[衞夫人。名鑠。展之女。李矩妻。學書於鍾繇。]*
〖但恨無過王右軍〗但恨無[一作未]過王右軍。[王羲之學書於衞夫人。]*
〖開元之中常引見〗開元之中[一作年]常引見
〖承恩數上南薰殿〗承恩數上南熏殿
〖將軍下筆開生面〗將軍下筆開生面。[當是重畫。]*
〖褒公鄂公毛髮動〗褒公鄂公[貞觀十七年。詔閻立本畫凌煙閣功臣二十四人。鄂國公尉遲敬德第七。褒國公段志玄第十。]毛髮動
〖英姿颯爽來酣戰〗英姿颯爽[一作颯]來[一作猶]酣戰
〖先帝天馬玉花驄〗先帝天[一作御]馬玉花驄
〖迥立閶闔生長風〗迥[一作敻]立閶闔生長風
〖意匠慘淡經營中〗意[一作法]匠慘澹經營中
〖榻上庭前屹相向〗榻上庭前屹相向。[明皇好大馬。西域大宛歲有獻貢。命悉圖其駿。]*
〖弟子韓幹早入室〗弟子韓幹[幹。大梁人。初師曹霸。後入供奉。令師陳閎。對曰。陛下內廄馬。乃臣師也。]早入室
〖亦能畫馬窮殊相〗亦能畫馬窮殊相[一作狀]
〖幹唯畫肉不畫骨〗幹惟畫肉不畫骨
〖將軍盡善蓋有神〗將軍畫[一作盡]善[一作妙。一作善畫。]蓋有神
〖必逢佳士亦寫眞〗必[一作偶]逢佳士亦寫眞
〖世上未有如公貧〗世上未有如公貧。[一作他富至今我徒貧]*
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================講2/845，仇3/1147，校6/3200，虎3/121，全611，新2/941，今3/1217，趙1/577，臆319，心1/289，鏡529，銭1/150，洙0430，唐7/2322
