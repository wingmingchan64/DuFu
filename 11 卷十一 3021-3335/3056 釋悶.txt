3056 釋悶

四海十年不解兵，犬戎也復臨咸京。
失道非關出襄野，揚鞭忽是過湖城。
豺狼塞路人斷絕，烽火照夜屍縱橫。
天子亦應厭奔走，羣公固合思升平。
但恐誅求不改轍，聞道嬖孽能全生。
江邊老翁錯料事，眼暗不見風塵清。
=粵====================================================
陳永明《杜甫全集粵音注音》

【注音】
釋悶
sik1 mun6

四海十年不解兵，犬戎也復臨咸京
sei3 hoi2 sap6 nin4 bat1 gaai2 bing1, hyun2 jung4 jaa5 fau6 lam4 haam4 ging1
仄仄仄平仄仄平，仄平仄仄平平平
-----------------------------------------------------
失道非關出襄野，揚鞭忽是過湖城
sat1 dou6 fei1 gwaan1 ceot1 soeng1 je5, joeng4 bin1 fat1 si6 gwo3 wu4 sing4
仄仄平平仄平仄，平平仄仄仄平平
-----------------------------------------------------
豺狼塞路人斷絕，烽火照夜屍縱橫
caai4 long4 coi3 lou6 jan4 dyun6 zyut6, fung1 fo2 ziu3 je6 si1 zung1 waang4
平平仄仄平仄仄，平仄仄仄平平平
-----------------------------------------------------
天子亦應厭奔走，羣公固合思升平
tin1 zi2 jik6 jing1 jim3 ban1 zau2, kwan4 gung1 gu3 hap6 si3 sing1 ping4
平仄仄平仄平仄，平平仄仄仄平平
-----------------------------------------------------
但恐誅求不改轍，聞道嬖孽能全生
daan6 hung2 zyu1 kau4 bat1 goi2 cit3, man4 dou6 pei3 jip6 nang4 cyun4 sang1
仄仄平平仄仄仄，平仄仄仄平平平
-----------------------------------------------------
江邊老翁錯料事，眼暗不見風塵清
gong1 bin1 lou5 jung1 co3 liu6 si6, ngaan5 am3 bat1 gin3 fung1 can4 cing1
平平仄平仄仄仄，仄仄仄仄平平平

【韻部】
〚3.1.7〛兵：庚韻
〚3.2.7〛京：庚韻
〚4.2.7〛城：庚韻
〚5.2.7〛橫：庚韻
〚6.2.7〛平：庚韻
〚7.2.7〛生：庚韻
〚8.2.7〛清：庚韻

【體裁】
七排

【補充說明】
從王嗣奭《杜臆》之說，體裁爲七言排律，然詩句每有不合律者。
=蕭====================================================
蕭滌非主編《杜甫全集校注》6.3056,djvu3233

【異文、夾注】
〖羣公固合思升平〗群公固合思昇平
=全====================================================
《全唐詩》7.2326,PDF7.105,《御製全唐詩》2446

【異文、夾注】
〖犬戎也復臨咸京〗犬戎[一作羊]也復臨咸京
〖失道非關出襄野〗失道非關出襄野。[黃帝將見大隗。至襄城之野。]*
〖揚鞭忽是過湖城〗揚鞭忽是過胡[一作湖]城。[卽今蕪湖。晉明帝察王敦軍於湖。在當塗縣。]*
〖聞道嬖孽能全生〗聞道嬖孽能[一作今]全生
=名====================================================
《名家注評全唐詩》465,PDF523

【異文、夾注】
〖揚鞭忽是過湖城〗揚鞭忽是過湖城。[謝省：代宗避寇奔走，非如黃帝迷道，卻似明帝微行。]*

【注釋】
〖犬戎〗指吐蕃。
〖臨咸京〗廣德元年（763）十月，吐蕃入寇，攻陷長安。
〖失道〗迷失道路。
〖襄野〗《莊子·徐無鬼》：「黃帝將見大隗於具茨之山，至於襄城之野，七聖皆迷，無所問途。」
〖揚鞭忽是過湖城〗《世說》：「王大將軍頓軍姑熟，明帝著戎服，乘巴賨馬，齎一金鞭，陰察軍形勢。敦晝寢，夢日繞城，忽驚覺曰：『營中有黃須鮮卑奴來，何不縛取。』命騎追之，不及。」
〖豺狼〗指盜寇。
〖固合〗本應。
〖嬖孽〗賤而被寵之人，此指宦官程元振。

【評論】
王嗣奭《杜臆》：此爲代宗不誅程元振而作。吐蕃入寇，逼乘輿，毒生民，禍皆起於程元振。所望一時君臣，翻然悔悟。當柳伉疏入，但削官放歸，此詩所以有嬖孽全生之歎也。豈知嬖孽不除，則兵不得解。兵不能解，則誅求仍不得息。其事之舛謬，眞出於意料之外矣。然則風塵亦何由清，而太平將何時見乎。通篇一氣轉下，皆作怪歎之詞。
=奭====================================================
王嗣奭《杜臆》183,PDF236,209,PDF3.63

【評論】
此排律體，類編者何以遺之？然語排而氣勢流走，意不排也。天子出奔，而用黃帝、晉、明隱語，用意忠厚。「天子」、「羣公」二語，何等懇至。所願息誅求、除嬖孽，庶可釋其悶耳。乃云「錯料事」者，謂天子似未厭奔走，羣公竟不思昇平也。按史：柳伉論劾程元振，代宗猶念其保護功，止削爵放歸。故云：「嬖孽能全生。」註謂未聞其貶後死，可笑。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1070,PDF3.92,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》566,PDF636

【譯文】

=今====================================================
張志烈主編《杜詩全集（今注本）》3.1131,PDF1197

【注釋】
〖〗
	
【大意】
〚〛
=====================================================講2/711,仇3/1070,校6/3056,虎2/741,全566,新1/867,今3/1131,趙1/603,臆294,心3/819,鏡491,銭1/158,洙0745,唐7/2326
