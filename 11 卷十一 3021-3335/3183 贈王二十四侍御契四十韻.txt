3183 贈王二十四侍御契四十韻

往往雖相見，飄飄愧此身。
不關輕紱冕，俱是避風塵。
一別星橋夜，三移斗柄春。
敗亡非赤壁，奔走爲黃巾。
子去何瀟灑，余藏異隱淪。
書成無過雁，衣故有懸鶉。
恐懼行裝數，伶俜臥疾頻。
曉鶯工逬淚，秋月解傷神。
會面嗟黧黑，含悽話苦辛。
接輿還入楚，王粲不歸秦。
錦里殘丹竈，花溪得釣綸。
消中祇自惜，晚起索誰親？
伏柱聞周史，乘槎有漢臣。
鴛鴻不易狎，龍虎未宜馴。
客則挂冠至，交非傾蓋新。
由來意氣合，直取性情眞。
浪迹同生死，無心耻賤貧。
偶然存蔗芋，幸各對松筠。
粗飯依他日，窮愁怪此辰。
女長裁褐穩，男大卷書勻。
漰口江如練，蠶崖雪似銀。
名園當翠巘，野棹沒青蘋。
屢喜王侯宅，時邀江海人。
追隨不覺晚，款曲動彌旬。
但使芝蘭秀，何須棟宇鄰。
山陽無俗物，鄭驛正留賓。
出入並鞍馬，光輝參席珍。
重遊先主廟，更歷少城闉。
石鏡通幽魄，琴臺隱絳脣。
送終唯糞土，結愛獨荆榛。
置酒高林下，觀碁積水濱。
區區甘累趼，稍稍息勞筋。
網聚粘圓鯽，絲繁煮細蓴。
長歌敲柳癭，小睡憑藤輪。
農月須知課，田家敢忘勤。
浮生難去食，良會惜清晨。
列國兵戈暗，今王德教淳。
要聞除猰㺄，休作畫騏驎。
洗眼看輕薄，虛懷任屈伸。
莫令膠漆地，萬古重雷陳。
=粵====================================================
陳永明《杜甫全集粵音注音》

【注音】
贈王二十四侍御契四十韻
zang6 wong4 ji6 sap6 sei3 si6 jyu6 sit3 sei3 sap6 wan6

往往雖相見，飄飄愧此身
wong5 wong5 seoi1 soeng1 gin3, piu1 piu1 kwai3 ci2 san1
仄仄平平仄，平平仄仄平
-----------------------------------------------------
不關輕紱冕，俱是避風塵
bat1 gwaan1 hing1 fat1 min5, keoi1 si6 bei6 fung1 can4
仄平平仄仄，平仄仄平平
-----------------------------------------------------
一別星橋夜，三移斗柄春
jat1 bit6 sing1 kiu4 je6, saam1 ji4 dau2 beng3 ceon1
仄仄平平仄，平平仄仄平
-----------------------------------------------------
敗亡非赤壁，奔走爲黃巾
baai6 mong4 fei1 cik3 bik1, ban1 zau2 wai4 wong4 gan1
仄平平仄仄，平仄平平平
-----------------------------------------------------
子去何瀟灑，余藏異隱淪
zi2 heoi3 ho4 siu1 saa2, jyu4 cong4 ji6 jan2 leon4
仄仄平平仄，平平仄仄平
-----------------------------------------------------
書成無過雁，衣故有懸鶉
syu1 sing4 mou4 gwo3 ngaan6, ji1 gu3 jau5 jyun4 seon4
平平平仄仄，平仄仄平平
-----------------------------------------------------
恐懼行裝數，伶俜臥疾頻
hung2 geoi6 hang4 zong1 sou3, ling4 ping1 ngo6 zat6 pan4
仄仄平平仄，平平仄仄平
-----------------------------------------------------
曉鶯工逬淚，秋月解傷神
hiu2 ang1 gung1 bing3 leoi6, cau1 jyut6 gaai2 soeng1 san4
仄平平仄仄，平仄仄平平
-----------------------------------------------------
會面嗟黧黑，含悽話苦辛
wui6 min6 ze1 lai4 hak1, ham4 cai1 waa6 fu2 san1
仄仄平平仄，平平仄仄平
-----------------------------------------------------
接輿還入楚，王粲不歸秦
zip3 jyu4 waan4 jap6 co2, wong4 caan3 bat1 gwai1 ceon4
仄平平仄仄，平仄仄平平
-----------------------------------------------------
錦里殘丹竈，花溪得釣綸
gam2 lei5 caan4 daan1 zou3, faa1 kai1 dak1 diu3 leon4
仄仄平平仄，平平仄仄平
-----------------------------------------------------
消中祇自惜，晚起索誰親
siu1 zung1 zi1 zi6 sik1, maan5 hei2 sok3 seoi4 can1
平平平仄仄，仄仄仄平平
-----------------------------------------------------
伏柱聞周史，乘槎有漢臣
fuk6 cyu5 man4 zau1 si2, sing4 caa1 jau5 hon3 san4
仄仄平平仄，平平仄仄平
-----------------------------------------------------
鴛鴻不易狎，龍虎未宜馴
jyun1 hung4 bat1 ji6 haap6, lung4 fu2 mei6 ji4 seon4
平平仄仄仄，平仄仄平平
-----------------------------------------------------
客則挂冠至，交非傾蓋新
haak3 zak1 gwaa3 gun1 zi3, gaau1 fei1 king1 goi3 san1
仄仄仄平仄，平平平仄平
-----------------------------------------------------
由來意氣合，直取性情眞
jau4 loi4 ji3 hei3 hap6, zik6 ceoi2 sing3 cing4 zan1
平平仄仄仄，仄仄仄平平
-----------------------------------------------------
浪迹同生死，無心耻賤貧
long6 zik1 tung4 sang1 sei2, mou4 sam1 ci2 zin6 pan4
仄仄平平仄，平平仄仄平
-----------------------------------------------------
偶然存蔗芋，幸各對松筠
ngau5 jin4 cyun4 ze3 wu6, hang6 gok3 deoi3 cung4 wan4
仄平平仄仄，仄仄仄平平
-----------------------------------------------------
粗飯依他日，窮愁怪此辰
cou1 faan6 ji1 taa1 jat6, kung4 sau4 gwaai3 ci2 san4
平仄平平仄，平平仄仄平
-----------------------------------------------------
女長裁褐穩，男大卷書勻
neoi5 coeng4 coi4 hot3 wan2, naam4 daai6 gyun2 syu1 wan4
仄平平仄仄，平仄仄平平
-----------------------------------------------------
漰口江如練，蠶崖雪似銀
paang1 hau2 gong1 jyu4 lin6, caam4 ngaai4 syut3 ci5 ngan4
平仄平平仄，平平仄仄平
-----------------------------------------------------
名園當翠巘，野棹沒青蘋
ming4 jyun4 dong1 ceoi3 jin5, je5 zaau6 mut6 cing1 ping4
平平平仄仄，仄仄仄平平
-----------------------------------------------------
屢喜王侯宅，時邀江海人
leoi5 hei2 wong4 hau4 zaak6, si4 jiu1 gong1 hoi2 jan4
仄仄平平仄，平平平仄平
-----------------------------------------------------
追隨不覺晚，款曲動彌旬
zeoi1 ceoi4 bat1 gok3 maan5, fun2 kuk1 dung6 mei4 ceon4
平平仄仄仄，仄仄仄平平
-----------------------------------------------------
但使芝蘭秀，何須棟宇鄰
daan6 si3 zi1 laan4 sau3, ho4 seoi1 dung6 jyu5 leon4
仄仄平平仄，平平仄仄平
-----------------------------------------------------
山陽無俗物，鄭驛正留賓
saan1 joeng4 mou4 zuk6 mat6, zeng6 jik6 zing3 lau4 ban1
平平平仄仄，仄仄仄平平
-----------------------------------------------------
出入並鞍馬，光輝參席珍
ceot1 jap6 bing6 on1 maa5, gwong1 fai1 caam1 zik6 zan1
仄仄仄平仄，平平平仄平
-----------------------------------------------------
重遊先主廟，更歷少城闉
cung4 jau4 sin1 zyu2 miu6, gang3 lik6 siu2 sing4 jan1
平平平仄仄，仄仄仄平平
-----------------------------------------------------
石鏡通幽魄，琴臺隱絳脣
sek6 geng3 tung1 jau1 paak3, kam4 toi4 jan2 gong3 seon4
仄仄平平仄，平平仄仄平
-----------------------------------------------------
送終唯糞土，結愛獨荆榛
sung3 zung1 wai4 fan3 tou2, git3 oi3 duk6 ging1 zeon1
仄平平仄仄，仄仄仄平平
-----------------------------------------------------
置酒高林下，觀碁積水濱
zi3 zau2 gou1 lam4 haa6, gun1 kei4 zik1 seoi2 ban1
仄仄平平仄，平平仄仄平
-----------------------------------------------------
區區甘累趼，稍稍息勞筋
keoi1 keoi1 gam1 leoi6 gin2, saau2 saau2 sik1 lou4 gan1
平平平仄仄，仄仄仄平平
-----------------------------------------------------
網聚粘圓鯽，絲繁煮細蓴
mong5 zeoi6 nim4 jyun4 zik1, si1 faan4 zyu2 sai3 seon4
仄仄平平仄，平平仄仄平
-----------------------------------------------------
長歌敲柳癭，小睡憑藤輪
coeng4 go1 haau1 lau5 jing2, siu2 seoi6 pang4 tang4 leon4
平平平仄仄，仄仄平平平
-----------------------------------------------------
農月須知課，田家敢忘勤
nung4 jyut6 seoi1 zi1 fo3, tin4 gaa1 gam2 mong6 kan4
平仄平平仄，平平仄仄平
-----------------------------------------------------
浮生難去食，良會惜清晨
fau4 sang1 naan4 heoi3 sik6, loeng4 wui6 sik1 cing1 san4
平平平仄仄，平仄仄平平
-----------------------------------------------------
列國兵戈暗，今王德教淳
lit6 gwok3 bing1 gwo1 am3, gam1 wong4 dak1 gaau3 seon4
仄仄平平仄，平平仄仄平
-----------------------------------------------------
要聞除猰㺄，休作畫騏驎
jiu3 man4 ceoi4 aat3 jyu5, jau1 zok3 waak6 kei4 leon4
仄平平仄仄，平仄仄平平
-----------------------------------------------------
洗眼看輕薄，虛懷任屈伸
sai2 ngaan5 hon1 hing1 bok6, heoi1 waai4 jam6 wat1 san1
仄仄平平仄，平平仄仄平
-----------------------------------------------------
莫令膠漆地，萬古重雷陳
mok6 ling4 gaau1 cat1 dei6, maan6 gu2 zung6 leoi4 can4
仄平平仄仄，仄仄仄平平

【韻部】
〚3.2.5〛身：眞韻
〚4.2.5〛塵：眞韻
〚5.2.5〛春：眞韻
〚6.2.5〛巾：眞韻
〚7.2.5〛淪：眞韻
〚8.2.5〛鶉：眞韻
〚9.2.5〛頻：眞韻
〚10.2.5〛神：眞韻
〚11.2.5〛辛：眞韻
〚12.2.5〛秦：眞韻
〚13.2.5〛綸：眞韻
〚14.2.5〛親：眞韻
〚15.2.5〛臣：眞韻
〚16.2.5〛馴：眞韻
〚17.2.5〛新：眞韻
〚18.2.5〛眞：眞韻
〚19.2.5〛貧：眞韻
〚20.2.5〛筠：眞韻
〚21.2.5〛辰：眞韻
〚22.2.5〛勻：眞韻
〚23.2.5〛銀：眞韻
〚24.2.5〛蘋：眞韻
〚25.2.5〛人：眞韻
〚26.2.5〛旬：眞韻
〚27.2.5〛鄰：眞韻
〚28.2.5〛賓：眞韻
〚29.2.5〛珍：眞韻
〚30.2.5〛闉：眞韻
〚31.2.5〛脣：眞韻
〚32.2.5〛榛：眞韻
〚33.2.5〛濱：眞韻
〚34.2.5〛筋：文韻
〚35.2.5〛蓴：眞韻
〚36.2.5〛輪：眞韻
〚37.2.5〛勤：文韻
〚38.2.5〛晨：眞韻
〚39.2.5〛淳：眞韻
〚40.2.5〛驎：眞韻
〚41.2.5〛伸：眞韻
〚42.2.5〛陳：眞韻

【體裁】
五排
=蕭====================================================
蕭滌非主編《杜甫全集校注》6.3183,djvu3360

【異文、夾注】
〖愧此身〗媿此身
〖一別〗一别
〖爲黃巾〗為黄巾
〖瀟灑〗蕭灑
〖臥疾〗卧疾
〖逬淚〗迸淚
〖祇自惜〗秖自惜
〖性情眞〗性情真
〖浪迹〗浪跡
〖耻賤貧〗恥賤貧
〖粗〗麤
〖沒青蘋〗没青蘋
〖脣〗唇
〖荆榛〗荊榛
〖甘累趼〗甘累研
〖憑〗凭
〖虛懷〗虚懷
=全====================================================
《全唐詩》7.2480,PDF7.259,《御製全唐詩》2607

【異文、夾注】
〖1〗贈王二十四侍御契四十韻[王契。字佐卿。京兆人。元結有送契之西蜀序。]
〖俱是避風塵〗俱[一作但]是避風塵
〖子去何瀟灑〗子[一作爾]去何瀟灑
〖伶俜臥疾頻〗伶俜臥疾[一作病]頻
〖曉鶯工逬淚〗曉鶯工迸淚
〖消中祇自惜〗消[一作宵]中祗自惜
〖乘槎有漢臣〗乘槎有[一作似]漢臣
〖客則挂冠至〗客則[一作卽]挂冠至
〖浪迹同生死〗浪跡同生死
〖無心耻賤貧〗無心恥賤貧
〖漰口江如練〗漰[一作堋。蜀人以堰爲堋。]口江如練
〖時邀江海人〗時邀[一作逢]江海人
〖何須棟宇鄰〗何煩[一作須]棟宇鄰
〖光輝參席珍〗光輝參[一作忝]席珍
〖送終唯糞土〗送終惟糞土
〖結愛獨荆榛〗結愛獨荊榛
〖觀碁積水濱〗觀棋積水濱
〖網聚粘圓鯽〗網聚黏圓鯽
〖長歌敲柳癭〗長[一作慨]歌敲柳癭
〖小睡憑藤輪〗小睡凭藤輪
〖要聞除猰㺄〗要聞除䝟貐
〖休作畫騏驎〗休作畫麒麟

䝟貐，《御製全唐詩》作猰㺄。
=====================================================
王嗣奭《杜臆》195,PDF248,PDF3.88

【評論】
起來二句，若不經意，而超脫且該括。蓋相見非一次，而身每飄飄，則流落之日久矣，豈不可傷!「避風塵」而曰「俱是」，根「往往」來，非與侍御俱也。相見雖須頻，而星橋一別，斗柄三移，正以避賊而淹留梓、閬也。敗亡雖非赤壁，而倉皇奔走，不異曹瞞，總爲黃巾所迫。故「子去瀟灑」而「余異隱淪」，蓋必「輕紱冕」才稱隱淪也。子去不言所往，似歸隱於漰口、蠶崖間也。「恐懼行裝數」，寫逃難之景最肖。自此至「索誰親」，總述奔走貧病之苦；而中間亦曾會面接談。侍御仍歸於蜀，如接輿之入楚；而己則如王粲之避亂，不得歸秦也。「伏柱」以下至「卷書勻」，又敍己與侍御交好之自與結契之深。因言初聞柱史，如「乘槎漢臣」，高視闊步，未易馴狎。客，乃自謂也；「挂冠至」，當是華州棄官之後。而「交非傾蓋新」，卽「傾蓋如故」也。「浪迹同生死」，謂己方避亂，生與死同，性命且不保，又何心恥賤貧。故家無長物，偶存蔗芋，而侍御幸過其家，各對松筠，遂留麤飯，止依平日，未嘗治具，對客而始覺窮愁之可怪也。寫得曲折，具見性情之眞；而客不見嫌，又見意氣之合。且女長男大，俱不避客，眞通家之好也。此蓋追道往事，而「漰口」以下，始敍侍御今日款待之殷。漰口舊註未詳，而方志亦無可考。今閱《總志》有湔江，在灌縣東十里入江；而《一統志》蠶崖關亦在灌縣西，知漰乃湔字之誤。「江如練」、「雪似銀」，誠一方勝地。而侍御有園當崖，有棹繫江，歸隱於此，瀟灑可知已。「江海人」公自謂也。追隨至晚而不覺；款曲彌旬而不厭，意氣如故也。「芝蘭秀」，謂臭味同也。「山陽」二句，謂不濫交而又愛客也。灌縣最多名勝，遊歷旣遍，復遊成都，蓋灌縣去成都止六十里，不厭重遊，且欲乘便訪公於草堂也。先主廟在城南，少城在城西，從西郭而入，則石鏡、琴臺皆有名古蹟。而石鏡、琴臺，綴以「糞土」、「荆榛」二語，見「夜臺不復曉，行樂當及時」也。「高林」、「積水」，草堂之景，而置酒必侍御所攜者；蓋嬉遊已倦，區區固甘累趼，侍御欲息勞筋也。草堂臨江傍溪，江有鯽，溪有蓴，「粘鯽」、「煮蓴」，飲而長歌，醉而小睡。「柳癭」、「藤輪」，皆草堂中物也。遊與已闌，時當農月，公則自任以力耕，思爲謀食之計。而兵戈未靜，又勗侍御以除亂，勿耽丘壑之虞。蓋二人同心，而或出或處，兩無閡也。因侍御之高情，謂當洗眼以看人之輕薄；而己之屈，侍御之伸，虛懷以聽之，膠漆之地，期終始勿攜，莫令雷、陳擅名萬古可也。
「漰口江如練」，余初謂「湔」字之誤，後閱《名勝志》：「灌縣江水歷都安有桃關，李冰作大堰於此，立碑六字：『深淘潬淺包𨻳』。𨻳者，於江作塴，塴有左右口，謂之湔。塴江。」乃知「漰」當從土作「塴」，乃堰之別名。「塴口」，卽湔江之口也。漢後主如湔觀汶水，蓋勝地也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》3.1123,PDF3.145,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》597,PDF667

=今====================================================
張志烈主編《杜詩全集（今注本）》3.1207,PDF1273


=====================================================
講2/802，仇3/1123，校6/3183，虎3/82，全597，新2/917，今3/1207，趙1/641，臆313，心3/741，鏡523，銭2/455，洙1333，唐7/2480
