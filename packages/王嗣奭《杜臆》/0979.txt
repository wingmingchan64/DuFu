王嗣奭《杜臆》60,PDF113,70,PDF1.168【評論】「須爲下殿走，不可好樓居」，只用現成語，非用其事。◯「汾陽駕」用堯事，而妙在藏一「窅然喪其天下」語。◯「七廟略」，趙云：「兵謀謂之『廟略』，蓋謀於『七廟』之中也。」次首：「忽聞哀痛詔，又下聖明朝」與末首「萬方頻送喜，無乃聖躬勞」俱是喜中有悲。「叨逢罪己」正指哀痛詔，而「霑灑望青霄」亦喜亦憂，恐其託之空言也。「歸及薦櫻桃」，須溪云：「不言宗廟，而顚覆之感，收復之幸具見，非虛點綴者。」◯「雜虜橫戈」，謂回紇、吐蕃以兵相助；註謂叛服不常，非也。