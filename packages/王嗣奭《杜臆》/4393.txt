王嗣奭《杜臆》293,PDF346,339,PDF4.147【評論】二月饒睡，長自昏昏，不獨以夜短缺睡，將晝分眠也。果爾，不過多睡數刻足矣。乃「桃花氣暖」，正晝時候，而眼醉思睡。午睡則夜宜醒，而「春渚日落」，夢又相牽。是無晝無夜，長自昏昏也。所以然者：思故鄕則門巷在荆棘之底，「底」字妙，所見皆荆棘，門巷若藏其下也；思中原則君臣在豺虎之邊，「君臣」連「中原」妙，見中原盡豺虎也。後四句是所以昏睡之故。