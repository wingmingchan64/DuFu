王嗣奭《杜臆》354,PDF407,410,PDF5.120【評論】「城日避烏檣」，註者以爲巧句，似已；然以對「使塵來驛道」，何解？觀後有「妖孼」、「兵戈」之句，知關東、隴右兵變，驛使紛馳，到城塵起，日爲蒙障，舟中人見之，若日避烏檣耳。◯「蛛絲罥鬢」，偶然有之，入詩甚妙；乃知詩無所不有，非冥搜者不能得也。◯哀箏猶憑几而聽，至鳴笛不免霑裳，初猶強忍，後竟忍不定也。◯時清輕武，世亂輕文，「跼文場」，公自謂也。◯百年之內，從他萬事關心，唯故國耿耿難忘；而關、隴之亂，皆故國剝膚之災，此其悶也。