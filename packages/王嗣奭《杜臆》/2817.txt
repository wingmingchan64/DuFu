王嗣奭《杜臆》164,PDF217,191,PDF3.26【異文、夾注】〖1〗惠義寺送王少尹赴成都得峰字【評論】「苒苒」狀寺之幽蔚；「娟娟」狀山之高秀。按《志》，寺在北山，亦名長平山。楊炯有《惠義寺銘》曰：「長平山兮建重閣，上穹窿兮下磅礴。」可知寺之高，路之遠。故寺前闌干，可望而見，而上處繞道甚遠，雖中途亭館結構，可以停足者，屢坐而後到也。「騎馬行春徑」，而到寺具衣冠、臨餞席，已起暮鐘矣。「行春徑」則苒苒可知；「起暮鐘」見上來之遠也。雲門當在成都，今不可考。今日之別反以相從爲惜，令人起故園之思也。