王嗣奭《杜臆》231,PDF284,270,PDF4.9【異文、夾注】〖1〗水閣朝霽奉簡嚴明府【評論】水閣大抵卽前江樓，情異而其景遂別。然此閣元是雲安勝地，故首二句寫水閣之勝，兼之朝霽，而「晨雲」、「朝旭」、「雨檻」、「風牀」，又添勝景。「鉤簾鷺起」，「丸藥鶯啼」，取酒誦文，又添勝事，非水閣何以有此。而飄泊之餘，始得交嚴明府而數相見於此，豈不益增水閣之勝哉！「矧此」正指水閣言之，與起語相應。然明府曰晚交，止相見而無杯酒邀勤之歡，至煩呼婢取酒，謂之知己則未也。◯「鉤簾」一聯，妙在觸目而以無意得之，與落日簾鉤相似；有意學之便遠。◯「取酒壺」謂遣婢沽酒，若止取壺，有何趣。