王嗣奭《杜臆》130,PDF183,152,PDF2.116【評論】「好雨知時節」，謂當春乃萬物發生之時也，若解作雨發生則陋矣。三四用意靈幻，昔人以此爲相業，有味其言之也。「野徑雲俱黑」，知雨不遽止，蓋緣「江船火明」，徑臨江上，從火光中見雲之黑，皆寫眼中實景，故妙；不然，則「江船」句與喜雨無涉，而黑雲安得在野徑耶？譚評「江船」句云：「以此爲雨境尤妙。」安見其妙也？鍾、譚評詩，往往作影響語以欺人。束語「重」字妙，他人不能下。