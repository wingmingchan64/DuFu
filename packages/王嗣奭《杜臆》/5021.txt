王嗣奭《杜臆》325,PDF378,378,PDF5.57【評論】公卜居必擇勝地，前四句便是東屯茅屋記，而可見其地之勝。其二：言東屯、瀼西，原無優劣，但有喧寂之殊。其三：見勝地又得佳鄰。渠之、沼之，共一川也；旣相枕帶，則吾之柴荆，卽得而有之矣。前云「守桂叢」，今云「解纜不知年」，若欲終老於此者。其四：首言「牢落」、「參差」，見終非娛老之地。但以臥病故，取其幽獨清深，以自休息。及見鴛鷺，又想朝班，此又公之轉念也。