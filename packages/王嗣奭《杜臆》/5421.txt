王嗣奭《杜臆》348,PDF401,403,PDF5.107【評論】「苔竹」、「萍蓬」，湊合生新。◯「託贈卿家有」，須溪解誤。明是託贈以爲君家之有，贈而曰託，猶有不忍割之意。到底兄有不如自有，便野興從此疎，而因歌以發之。蓋有此園才得與漁樵狎，今此別將逗殘生於江、漢，何處更狎樵漁乎？言外之情，何等惓切。鍾云：「以果園贈好友，全是一片愛惜珍重、深情別趣，此詩所繇妙也。若作輕棄所有看，反尋常、反膚淺矣。果園自比不得財用俗物。」【按語】「與漁樵狎」、「更狎樵漁」，原文次序。