王嗣奭《杜臆》317,PDF370,370,PDF5.41【異文、夾注】〖1〗課小豎鋤斫舍北果林枝蔓荒穢淨訖移床三首（床謂藜床，公有詩：「衰顏動覓藜床坐。」）【評論】總是因時俗薄惡，有絕人辟世之意。◯山雉耿介善鬥；己不與人爭，倂防雉之求敵。獨吟無侶，自有江猿應之，猶同調也。洩雲高而不去，此無心而出岫者；隱几者同一無心也。其二：前四句見果林荒穢之象。薄俗則唯恐失人之歡；全身則唯率其眞性而已。「隨意葛巾低」，謂吟詩自適，初無繫累也。其三：寫淨訖移牀，自得之趣。言籬門不整，沙岸任摧；魚鳥忘機，狎而爲侶。對寒水之光，聽秋山之響。涉而成趣；樂以忘歸。防山雉之求敵，防薄俗之人面，猶覺多事矣。◯「魚更食」，言其不避人也。