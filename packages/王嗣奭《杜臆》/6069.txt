王嗣奭《杜臆》375,PDF428,433,PDF5.167,452,PDF5.205【評論】宿昔安命，私心畏天，自省如此。念此勞生，止繫天地間一物，爲貧所驅，至費多年而不足以濟，豈天降之罰耶？◯巾拂之微，不堪入眼；卽如瓶罍，所値幾何？而隨行所須，自不可少，便至滿船，則費亦不少矣。客途實景，然人不屑道者。◯強飯而借蓴添滑；端坐而煎茗不休，蓋因熱以增其病者；所以思憶清涼，欲歸襄陽也。◯「朱夏及寒泉」，謂飲王氏井中水也。PDF5.205「成功異魯連」，謂己將隱襄陽，不異仲連之逃海上；但仲連功已成矣，避爵而往，此予之不能同也。