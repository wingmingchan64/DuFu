王嗣奭《杜臆》303,PDF356,354,PDF5.8,451,PDF5.202【評論】補稻、畦水兩事，篇中分別言之。按《志》：城東有東瀼水，公孫述於水濱墾稻田百許頃，號東屯，稻米爲蜀第一。◯「主守」，公之督農者；「家臣」，卽行官。因問而得之，則分明見溪畔之補稻畢而「炯翠羽」，畦水畢而「生銀漢」。「鷗鳥」二句，頂「銀漢」來；「秋菰」二句，頂「翠羽」來。玉粒苟足晨炊，則紅鮮任其霞散，欲分以濟人也。末四句卽發「任霞散」本指。◯後有詩「落杵光輝白，除芒子粒紅」，知「玉粒、紅鮮」，總是一穀，膚紅而米白也。◯穀未登場，豐歉未知，公惓惓分惠，固好念頭，然帶腐氣。PDF5.202「關山雪邊看」，東屯以西爲上牢關，東爲下牢關，故瀼西之山，得稱「關山」，與他處不同。【按語】「落杵光輝白，除芒子粒紅」，見5199《暫往白帝復還東屯》。