王嗣奭《杜臆》31,PDF84,40,PDF107【異文、夾注】〖1〗橋陵詩【評論】睿宗陵本在蒲城，因建橋陵，改爲奉先，又昇爲赤縣，今仍爲蒲城，屬西安府。◯「知曙」、「見星」，勤恪而虔於從事也。◯此云「遣詞必中律」，他詩如「詩律羣公問」，如「律中鬼神驚」，又自謂「老去漸於詩律細」，詩之重律如是，而老杜之詩，必無隤然自放可知矣。◯「荒歲兒女瘦」，說得可憐，實歷始知。蘇勛云：「何時擺脫俗累，乘一葉，泛滄溟之浩蕩，偃仰八極，挹瓊漿丹砂，吾志足矣。」杜之結句正用其語。【按語】1. 「詩律羣公問」，見0494《承沈八丈東美除膳部員外阻雨未遂馳賀奉寄此詩》；「律中鬼神驚」，見0311《敬贈鄭諫議十韻》；「晚節漸於詩律細」，見4397《遣悶戲呈路十九曹長》。2. 隤，同頹。3. 蘇勛語見《分門集註杜工部詩》卷六。（僞蘇注）