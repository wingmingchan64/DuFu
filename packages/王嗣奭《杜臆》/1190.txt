王嗣奭《杜臆》61,PDF114,72,PDF1.172【評論】注云：「爲房琯作。」而展轉沉著，忠厚惻怛，感動千古，信如須溪所評。余謂公以救琯致干帝怒，幸以張鎬救得解，然自是不甚省錄以致降謫。其受累於琯不小，在他人必當恨之，乃公於謝疏仍稱其有大體，不肯徇君而棄友。至《瘦馬》之行，《別墓》之作，何等惓切！其篤於友誼如此。公凡關繫倫常，無非至情抒之於詩，可謂「大德不踰閑」者，其垂名後世，獨以詩而已哉！【按語】《別墓》，指3122《別房太尉墓》。《杜臆》缺此條。【永明校記】「倫常」，上海圖書館藏本作「倫嘗」。