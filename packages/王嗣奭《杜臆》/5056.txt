王嗣奭《杜臆》326,PDF379,379,PDF5.59【評論】此亦一簡，本不成詩。然直寫情事，曲折明了，亦成詩家一體。大家無所不有，亦無所不可也。◯此婦素來撲棗，畏生客不至，此本人情，卻謂其多事；「使插疏籬」，防其撲棗，本屬多事，卻云「任眞」，謂避嫌宜爾也。皆善巧方便語，本意只是要吳郎任其撲棗耳。至末說此婦之苦，而又推開去，見天下可哀者多，不止一婦。蓋前面爲此婦，覺婆心太切，須如此收，極得口角。讀此詩見此老菩薩心。◯鍾云：「當看其作詩又呈吳郎，是何等念頭。」又評頷聯云：「於困賤人，非唯體悉，又生愛敬，彼呼蹴者何人！」