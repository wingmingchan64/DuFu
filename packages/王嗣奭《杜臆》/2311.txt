王嗣奭《杜臆》134,PDF187,155,PDF2.122,177,PDF2.166【評論】焦弱侯云：「『賣文爲活』，『令室倒懸』，言其無假借也。語意不露，味之愈佳。」因引揚雄、穆修爲證。余閱詩意，「去索碑錢」，殊非雅事，總是家貧索爲酒資耳；故結句謂老則百事宜罷遣，休得無賴作此俗事也。雖空手歸亦省醉眠，蓋此人有錢卽飲，酒醉卽眠，觀公詩云：「經旬出飲只空牀」可見。此詩蓋規之。卽醉眠亦非佳事也。PDF2.166邵云：「《唐史拾遺》：『斛斯子明尤工碑銘，四方以金帛求其文，歲不減十萬。隨得隨廢，家人至貧窶不給。』故章末深以爲戒也。」恐不可信。