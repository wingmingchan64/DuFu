王嗣奭《杜臆》260,PDF313,302,PDF4.72【評論】「天子初愁思」，「初」字妙，蓋向不知愁者。都人方避賊之不暇，而云「慘別顏」，不無回護。然玄宗發馬嵬，父老遮道請留，固實事也。至「故老仍流涕」於「龍髯」之「再攀」，則開元之美政，與去國之仁言，眞足以繫人心者矣。按《史》：帝之出奔也，經過左藏，楊國忠請焚之。上曰：「賊來無所得，必更斂於百姓，不如與之，無重困赤子。」上旣過便橋，國忠使人焚橋。上曰：「人各避賊求生，奈何絕其路！」留高力士撲滅之。皆去國之仁言也。