王嗣奭《杜臆》312,PDF365,365,PDF5.31,451,PDF5.203【評論】竭畦丁之力「無以供日夕」，天旱故也。下云「蓬莠猶不焦」，可見野蔬亦蓬莠之類，故不畏旱。◯摘卷耳本以當蔬菜，而其性又兼療風，故童兒亦時有摘之以治病者。◯摘蒼耳非難事，何用驅之？欲其早也。所以欲早者，秋熱猶盛而瘴猶劇，故令避之。至亭午而放筐矣。公之使人俱兼經濟。◯「加點瓜薤間」，謂元有瓜薤，而參用野蔬，故云「小益」。若專用卷耳，便難下嚥矣。◯「橘奴迹」無謂。◯說到「黎民糠籺」，知公寄意更遠，雖食卷耳，甘之如飴矣。◯「黃金且休擲」，似謂賭錢。「休翻鹽井」所云惡少，卽此輩。而白晝攤錢，卽其橫黃金者也。注引韓嫣事，誤。PDF5.203「加點瓜薤間，依稀橘奴迹」，蓋古人用橘以調和。杜預《七規》云：「庶羞旣異，五味代臻。糅以丹橘，雜以芳鱗。」可證。註引李衡木奴事不合。