王嗣奭《杜臆》18,PDF71,25,PDF1.77【評論】此詩本墨子悲絲來，大指謂士人改易素履，委蛇隨俗，少有點染，人便捐棄，所以忍於羈旅，無限躊躇，無限感慨。◯「不須白」就世情立論，乃憤激語。下云「隨時染」、「色相射」、「汙顏色」，脈理相貫。士得時則媸亦成姸，故云「滅盡針線迹」；依附者眾，故云「蛺蝶飛來黃鸝語」。此一段造語姸麗，與《舟前看落花》詩相似。束語自道，具見品格。【按語】1. 《墨子．所染》：子墨子言見染絲者而歎曰：「染於蒼則蒼，染於黃則黃。所入者變，其色亦變；五入必而已則爲五色矣。故染不可不愼也！」2. 《舟前看落花》，指5989《風雨看舟前落花戲爲新句》。