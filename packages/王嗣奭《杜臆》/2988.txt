王嗣奭《杜臆》175,PDF228,199,PDF3.43,265,PDF3.175【評論】此詩所致規於章公不淺，非止陰諷之。至云「亦似觀成功」、「頗有前賢風」，俱致不滿之意；此公竟爲嚴武所殺，得非有可指之罪乎？◯禽獸斃盡，百里山空，已無剩語，而忽入「鸜鵒」，法奇而意足。◯末念天子蒙塵，援及幽王，非哀痛之極，豈忍寫到此，章能無疚心乎？PDF3.175《鶴林》云：「篇末引幽王，蓋幽王以襃姒致犬戎之禍；明王以妃子致祿山之變，正相似也。今無妃子孼矣，而鑾輿乃再蒙塵何哉？此必胎變稔禍，有出於女寵之外者，不可不哀痛而悔艾也。」此看得好。「幽王」、「再蒙」字面，才有著落。