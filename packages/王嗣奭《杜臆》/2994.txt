王嗣奭《杜臆》175,PDF228,200,PDF3.44【評論】章公知恤貧僧而不知撫士卒，故有「以茲撫士卒」之語；慮其激變，故有「憂禍胎」之語。至末別發一意，與上似不相蒙，蓋不欲盡言之耶？◯觀「禍胎」之語，章公牧民馭眾，必過於嚴刻。嚴宜濟之以寬，如歲寒之後，復有陽春也。章知尊佛而止用檀施，又掊兵徒，去佛道遠矣。故公借自己言入道之難，俾章公聞之，知學道者別有悟入，以慈悲普濟爲先也。如此解，前後庶乎可通。◯「窮子失淨處」，用《法華》語，言窮民之失所也，何等眞切。「憂禍胎」，忠告也，亦危詞也；想託遊吳、楚以此。