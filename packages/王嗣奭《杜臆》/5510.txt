王嗣奭《杜臆》354,PDF407,409,PDF5.118【評論】此訴窮之作。「童稚頻書札」，謂兒子代書，公右臂偏枯有詩。◯「高枕翻星月」，謂東翻爲西，因不寐故。「費日苦輕齎」，語簡而該，寫客中苦情甚眞。◯杖策而往，迹同庸人，門者不肯報，故「門闌邃」；肩輿而往，門者知爲貴官，肯入報矣，然乏輿人，故「羽翮低」。曲盡情事。◯思樹勳庸者，於語默露其端倪，如魯肅之指囷，相如之題橋，乃其證也。想羣公內必有許相救濟者，故以微言感動之。◯前云「歸路非關北，舟行卻向西」，蓋必武陵有故人，將往訪之。武陵在荆州西南，卽今常德，故落句云「丹心老未折」，終當北歸，今則時訪武陵溪爾。