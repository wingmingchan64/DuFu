王嗣奭《杜臆》291,PDF344,336,PDF4.140【評論】「水色」、「朝光」語，細心者能見之，然寫不出；細心者或能寫之，然解不得。「猿挂」、「鷗行」語亦然。然此詩以「興遠一蕭疏」爲之綱，水色、朝光，乃蕭疏之遠而大者；猿挂、鷗行，乃蕭疏之近而細者。「蕭疏」從「興遠」來；「興遠」又從「悵望」來。「年侵」最是苦情；「悵望」亦非樂事。乃因望頻而起興，遂有此一段光景。無邊際，無罣礙，已不能喩，而借景以發之，卽公亦不能喩諸人者。若論公之所遭，受盡無窮苦趣，而畢竟苦他不倒，恃有此也。如孤松在冰雪中，而生意長存也。