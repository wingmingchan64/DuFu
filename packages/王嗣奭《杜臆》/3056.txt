王嗣奭《杜臆》183,PDF236,209,PDF3.63【評論】此排律體，類編者何以遺之？然語排而氣勢流走，意不排也。天子出奔，而用黃帝、晉、明隱語，用意忠厚。「天子」、「羣公」二語，何等懇至。所願息誅求、除嬖孼，庶可釋其悶耳。乃云「錯料事」者，謂天子似未厭奔走，羣公竟不思昇平也。按史：柳伉論劾程元振，代宗猶念其保護功，止削爵放歸。故云：「嬖孼能全生。」註謂未聞其貶後死，可笑。