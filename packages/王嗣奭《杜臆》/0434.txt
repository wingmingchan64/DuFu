王嗣奭《杜臆》27,PDF80,35,PDF1.98【評論】有「青蛾皓齒」，故有「橫笛短簫」。樓船高敞，故聲達天際，而用一「悲」字，妙。蓋喜從悲生，如云痛快，不痛不快，觀場者至於墮淚而後以爲得趣也。樓船甚安，不見其動，但有風有檣，自信其船之行，用「自信」字極妙。船大則行自緩，故云「徐看」；此聯頂「樓船」來。「魚吹細浪」，妙在「吹」字；此聯頂「青蛾」來。船大則送酒必用小舟，故倒其語而簸弄風致。遵岩以爲不成語，何耶？