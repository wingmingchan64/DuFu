王嗣奭《杜臆》247,PDF300,287,PDF4.43【評論】伯夷、辛秀等稱爲隸人，似柏公撥官丁以充使令者。序文誠古質，然語不解。「白萄」不知何物，一作「白菊」，亦非可作藩籬者。◯「害馬之徒」，則所該者廣。「人肩四根」，「亭午下山」，見其用人之力，勞而有節。◯「乳獸待人肉」，說得怕人！◯「豈唯干戈哭」，見客中所憂，不止猛獸。◯稱府主云「蕭蕭理體淨，蜂蠆不敢毒」，其語特異，其意可思。◯「舍西崖嶠壯，雷雨蔚含蓄」，境地亦怕人！而「久客愼所觸」，「衰年怯幽獨」，寫出本情；才說到「輕執熱」、「忍煩促」，見不得已而勞之，眞有「民吾同胞」之思。□□□□□勞奴僕，世俗作套事，公卻以此爲實□□。「報之以微寒，共給酒一斛」，譚云：「十字爲句，斷不得。」是已。至云：「『報』字在『微寒』上看出。」何解？蓋九月以前苦熱，以後苦寒，季秋得寒暑之中，故古人以此爲節而賞勞奴僕，蓋與同一日之樂也。但三四人而給酒一斛，則犒之加厚，不止一醉，所以報其勞也。此作以後，如《耗稻》、《秋菜》、《樹柵》等詩，正晦翁所云「鄭重煩絮」者，而伯敬極稱之，不免好奇之過。至謂「以奴婢事，帳簿語，而滿腔化工，全副王政，和盤托出」，非細心看《杜詩》不能作此語，而讀《杜詩》者不可不知。