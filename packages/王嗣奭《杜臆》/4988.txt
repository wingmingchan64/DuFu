王嗣奭《杜臆》261,PDF314,303,PDF4.74【評論】此爲朝廷畫中興之策，蓋以前數章之總結也。國以人心爲本，故首言「萬國同心」，根本尙無恙也。懸車守險，不如儉德臨民；儉者不奪，民心自懷，有無形之險也。俊乂在朝，折衝樽俎，何慮犬羊！兵勿輕動，則恩加四海，可復貞觀、開元之盛矣。公之謀國，堂堂正正，卽孟子所以告齊、梁之君者；其自許稷、契，亦以此也。