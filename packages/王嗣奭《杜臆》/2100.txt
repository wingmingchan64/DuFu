王嗣奭《杜臆》118,PDF171,140,PDF2.92【評論】言來詩但悲早春，我有轉添而更甚者，愁之伴客，與老之隨人，麾之不去，更可悲也。且早春何足悲，紅入桃而花方嫩，青歸柳而葉正新，此早春景色，桃柳得遂其性矣；乃四海尙亂，望鄕未已，此吾所以聞詩而愈悲也。曰「入」曰「歸」，以起「望鄕」，與他人點綴尖巧者別。【永明校記】詩題上海圖書館藏本「丈」作「文」。