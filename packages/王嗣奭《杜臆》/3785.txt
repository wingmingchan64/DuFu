王嗣奭《杜臆》273,PDF326,316,PDF4.100【評論】今本多作「秋氣清」，而《演義》舊本作「秋水清」，當從之。公此詩蓋作於西閣者，故云「空山獨夜旅魂驚」。而「自照孤帆宿」者，客舟也，根「秋水」來。蓋從閣上見之客舟多，故見疏燈皆自照孤帆而宿；若雙杵則鳴於空山者也。「步蟾」，用修云：「古本作『步檐』。」是。蓋閣上之檐。而「倚杖」以「看牛斗」，所謂「依北斗望京華」也。然唯「銀漢」能接「鳳城」，人亦安能飛度耶？若「孤帆宿」作公自謂，則旣宿而又看斗牛，說不通矣。公亦欲出峽，猶未登舟，故云「自照」。