王嗣奭《杜臆》71,PDF124,81,PDF1.190【評論】是太史公一篇義俠客傳，筆力相敵，而敍鳥尤難。◯鳥有父，下語極新極穩，更無字可代。至「斗上捩孤影」八句，模神寫照，千載猶生。◯「快意貴目前」一語，令人快心，令人解頤。譚云：「天道反不能如此。」◯「功成失所往，用舍何其賢」，分明是一個魯仲連。鍾云：「發許大道理。」又云：「住此便有味有法，多下一段可恨。」余謂論他人詩應如是，杜又不然。「人情許與分，只在顧盼間」，道理更大，明是季札挂劍心事，其可少耶？