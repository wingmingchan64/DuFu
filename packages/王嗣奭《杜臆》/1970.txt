王嗣奭《杜臆》123,PDF176,172,PDF2.157【評論】三四頂「急流」來，兒童相報，遂起而下牀；已高數尺，因出門倚杖而望。水沒中洲，何其驟也！五六燕、鷗，亦望中所見，而動之搖之者水也。動曰「細」，搖曰「輕」，固燕、鷗之得趣，而亦若水使之然也。燕本無關於水，而翻飛水上，無情中看出有情，不可以形迹拘也。漁人繫舟，必翹首於灘上，公詩有「倚灘舟」可證。今水漲幾及船頭，故不拔而自下也。俱眼前一時之景，卻有喜意在。