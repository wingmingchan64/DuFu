王嗣奭《杜臆》302,PDF355,352,PDF5.5【異文、夾注】〖1〗上後園山脚【評論】「潛鱗」、「去翼」一聯，所以自況。園地雖無疆，劣於山之有陰，可以避暑；且地產石榞，遍行天下，水陸兼用，又凶荒之一藉也。「隴首」卽秦川；追遡自秦川、經劍門、來巫峽，十年行山中，而飄泊至今矣，豈眞欲避喧於此哉？故國尙亂，骨肉分離，久無消息，老去思歸。「志士惜白日」之虛度，而「久客藉黃金」以啟行，故鬱鬱久居此耳。豈敢自賁丘園，爲蘇門之嘯；庶作《梁父》之吟，如諸葛之得君以驅馳，此吾之本懷也。