王嗣奭《杜臆》388,PDF441,448,PDF5.197【評論】此七言排律，一氣抒寫，如珠走盤，閱者不知，而類編者不入排律何耶？寺門高開，徑連洞庭野而又不說洞庭水，妙。插入湖者，山腳也，而云「殿腳」，妙。赤沙湖無可考，註云在永州，遠不相及；但洞庭之大，而此湖又在洞庭之外，則麓山之大可知矣。◯「寒風冷佛骨」，奇。◯以「一重一掩」言山，謂之累句亦可，然以此四字狀深山卻佳；且一聯之中，兩用「吾」字，人誰敢耶！老人詩橫放至此，不得以格套繩之。