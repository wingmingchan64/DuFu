王嗣奭《杜臆》296,PDF349,342,PDF4.153,348,PDF4.164【異文、夾注】〖1〗承聞河北諸道節度入朝歡喜口號絕句【評論】安、史何等強梁，猶然誅滅；況此小醜，戰鬥欲何待乎？「孝子忠臣後代看」，語關名教，令人感動。「削成如案」，謂華山也。古志：「華山削成而四方。」唐建都於此，而青丘入吾懷抱也。「青丘」該山東。「漁陽突騎邯鄲兒」，皆昔爲賊用者。今爲我用而被朝廷之寵，其意氣投於雙闕，而雄豪埓於五陵。「李相將軍」，註謂光弼；則死已久。又謂李懷仙；則爲幽州節度，而爲兵馬使朱希彩所殺，（未殺。）亦非也。竟不知何人。PDF4.164第九首「天地闊」三字妙，承「東逾遼水北滹沱」來。◯第十一首「李相將軍」，註指李懷仙。按《史》，懷仙大曆二年未被殺。但說諸節度入朝，無可考。◯第十二首按《史》，是年詔郭子儀討周智光，斬之。想諸侯入朝以此，故歸功於郭。