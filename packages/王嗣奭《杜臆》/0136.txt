王嗣奭《杜臆》8,PDF61,15,PDF1.57【異文、夾注】〖1〗飲中八僊歌【評論】此創格，前無所因，後人不能學。描寫八公都帶仙氣，而或兩句三句四句，如雲在晴空，卷舒自如，亦詩中之仙也。◯阮咸嘗醉，騎馬傾攲，人曰：「箇老子如乘船遊波浪中。」「知章」借用其語，而須溪云：「浙人不喜騎馬而喜乘船，杜蓋嘲之。」眞胡說也。「逃禪」，蓋學浮屠術，而喜飲酒，自悖其教，故云。而今人以學佛者爲逃禪，誤矣。【按語】「逃禪」後當斷句，意謂：學佛而好酒，自悖其教，故云「逃禪」。逃，悖離也；禪，佛學、佛理也。今人云「逃禪」，謂逃世而入禪。