王嗣奭《杜臆》367,PDF420,425,PDF5.150【評論】浦在湘潭。◯飄風不敢繫舟，則舟子固須操舟，而舟中之人俱須助力，故云「賓從勞」。◯「繫舟」音計，與後「彖繫」異。◯俊異因窮途而多，見窮之有益於人；恩惠因亂世而少，見處窮途者又當自安，不應以少恩責備乎人。鄙夫日在窮途，正天之所以益我；而不知自愛，放蕩草草以卒歲。豈知有憂患後有斯文，斯文乃憂患之餘，獨不觀聖哲以憂患而「垂彖繫」乎？公之自負如此，乃知其雖窮而有以自樂也。向使終身富貴，安有一部《杜詩》懸於日月乎？