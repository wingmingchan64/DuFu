王嗣奭《杜臆》75,PDF128,85,PDF1.198【評論】前首寄北省舊閣老，後首寄兩院故人，故情事同而語氣莊媟小異。「顚倒著衣裳」，正言急於趨走也。得意之人，未必憶及窮愁，故云「錯憶」，「錯」字妙。身方跼蹐，故用「逍遙」字，非供奉可以逍遙也。「麒麟」聯寫天子御朝光景甚妙。乘輿曾經播越，故「玉几」著「繇來」字，有欣幸意。「朱衣」謂院中故人，著「只在」字，若妬之，實謔之也。語氣與陪笑語者不同，故云莊媟小異。