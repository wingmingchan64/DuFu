王嗣奭《杜臆》385,PDF438,444,PDF5.189,452,PDF5.204【評論】「鶡冠」其爲隱者之冠無疑，鶡冠子隱人也。「春水船如天上坐」，光景恰肖，不必襲古人；卽明知爲古人詩而用之何害！「閒幔」從「月」，公父諱閑，從「木」，原自不同；而妄改爲「開」，不通字學故也。須溪評：「意雖索寞，語不寒儉。」PDF5.204小寒食註謂寒食前一日，誤矣；蓋謂寒食次日也。《歲時記》：冬至後一百五日爲寒食。據曆在清明前二日。而《後漢書》周舉移書子推廟，易一月爲三日。《廣義》註：禁火三日，謂至後一百四日、五日、六日。乃知小寒食是六日，故詩云「佳辰強飲食猶寒」，總在三日內，故云「佳辰」；次日清明始有新火，故云「食猶寒」，其意甚明。註者引小至爲證，不知小至亦謂至之次日。添線、飛灰，舒柳、放梅，皆至後景物也。禁火則酒亦寒，故「強飲」；長安尙亂；故「愁看」。【按語】《說文》：閑，闌也。故從木。閒同間，隙也。