王嗣奭《杜臆》303,PDF356,354,PDF5.9【評論】此詩作於西閣者。從高視下，見楚王宮北已黃昏，而白帝城西猶過雨痕。閣臨城西，無所障蔽，故雲開日漏，猶見雨痕，亦映於返照而見之。乃返照入江至翻動石壁；而歸雲擁樹，遂失山村，此宮北所以先暗也。此固一時晚雨初晴變幻光景，然亦比夫蜀中兵亂勝敗無常如此。公居絕塞，乃愁時早閉門，深慮豺虎之亂，而不堪久居也。此時南方必有兵變，然不可考。興起於返照，而非賦返照也。