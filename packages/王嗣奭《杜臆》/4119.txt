王嗣奭《杜臆》245,PDF298,286,PDF4.40【評論】「惟梁孝王都」，句法新異，蓋連下二句讀；而「名」與「劇」對，猶云名邦、名郡，謂有名者。「邑中」四句言其「名」，「白刃」四句言其「劇」，梁都兼「名」與「劇」而有之也。◯「芒碭」二語，具見曠懷。「先帝」以下，語似稱揚，實含風刺。「百萬攻一城，獻捷不云輸」，可笑可痛。而結以「元和辭大爐」，蓋不忍明言，而只此五字，該括無限。◯高、李俱歿，故再嗚呼。