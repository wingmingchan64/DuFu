王嗣奭《杜臆》343,PDF396,398,PDF5.96【異文、夾注】〖1〗西閣口號呈元二十一【評論】此因元曹長談國事中窾，而興起於西閣目前之景。「山木」二句，言人臣雖多，各營其私，任人主焦勞於上也。三四言卽有變其素習，忽吐眞心，欲任國事；而孤立無和，心多外向，如雪崖露其石質，而風幔不爲樓障也。社稷之事，眞堪流涕；然安危繫於運籌者，運籌得人，自能合異爲同。看君話及王室，眞能役使羣動；轉亂爲治。聞言感動，再三尋繹，幾度銷憂，俾得參謀帷幄，何憂社稷哉！◯「寒空」他本作寒江，不可解，當依此作「空」。