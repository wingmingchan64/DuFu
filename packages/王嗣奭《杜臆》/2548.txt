王嗣奭《杜臆》143,PDF196,163,PDF2.138【評論】張翰棄官，管寧遯世，故有不獨、應兼之別。公旣以張、管自比，則「少微」亦應自謂；若中丞枉駕，誰不知之？以之自謂，始見中丞惠顧之寵，而文勢亦順。附：嚴武寄題杜二錦江野亭三四，鍾云：「蓋嘲之，且歎其不偶耳。」余謂公詩有「皁帽」語，故答以「鵕䴊」語，欲其出而仕也。「鵕䴊冠」大抵近侍之冠，必非《佞倖傳》者；後人誤讀此語，遂有不冠之說，而欲殺之誣，從此起矣。末句是欲公之往見，使君灘必非魚復縣者，或因使君字而借用之。◯「鸚鵡」句亦恐公恃才傲物，故戒之。非至相知，語不及此。