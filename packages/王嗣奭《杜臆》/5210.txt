王嗣奭《杜臆》337,PDF390,391,PDF5.83【評論】題云《詠懷》，要識其懷之所在；須溪過求而反失之。公以避亂奔走至此，而欲爲終焉之計也。謂客憂艱食，今稻已穫矣，空餘雲水；而平川石門，境地幽勝。草木旣凋，雞豚滿野。因野哭而初聞戰，不然不聞也；農事畢而「樵歌稍出村」，不然不出也。理亂不聞，生計自足，雖天下盡亂而此地無憂者也。使兵戈息而得歸家，不必言矣；今已無家可問消息，而猶之作客，則信此乾坤，元無揀擇，作客一日，姑於此偷安一日而已。蓋將以東屯當避秦之桃源，龐公之鹿門也。