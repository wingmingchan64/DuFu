王嗣奭《杜臆》73,PDF126,84,PDF1.195,94,PDF1.216【評論】公凡單賦一物，必有所指，乃詩之比也。舊註云：「此爲肅宗而發。」良是。三比肅宗卽位於靈武，四比爲張皇后、李輔國所蔽。劉云：「句句欲比，卻如何處此結句？」余謂露乃天澤，當無所不沾被，乃止在庭前；潤及菊花，而加一「暗」字，謂人主私恩，止被近倖而已。《通》云：「新君卽位，必有以新天下之耳目，一天下之心志，『河漢不改色』是猶夫舊也。『關山空自寒』，是失其望也。露滿菊團，陰邪勝而壓君子，何以成正君之功乎？」