王嗣奭《杜臆》367,PDF420,424,PDF5.148【評論】此題與他處異，喜憂之得解，而追紀其事，欲人觸類於兹也。◯「路難思共濟」，自發散米之意，以見其慮遠。至雲濤盤之險，果藉眾力以濟，而散米以收眾心，效已見矣。「呀坑瞥眼過，飛艣本無蔕」，見非眾力不可也。今雲濤雖濟，然得失在瞬息間，而致遠尙恐失事，豈得遂宴然哉！所藉於眾力者，猶未已也。吾今百慮以視安危之窾，知散米一事，分明前賢之計；推此理而廣之，近而一身，遠而天下，凡扶危定傾，無之不可，要在拳拳勿替而已。◯散米本仁，而卻以智用之，見仁智一道。◯鍾云：「好念頭，好處分，可以用眾，可以濟艱。」