王嗣奭《杜臆》85,PDF138,104,PDF2.21,174,PDF2.160【評論】俱借古人以遣自己之興，非尙論古人也。◯其一：言龍雖臥而心同老鶴，二喩一意，與「雲無心而出岫，鳥倦飛而知還」同一文法。嵇、葛並稱臥龍，用舍不同耳。猶視今，「今」字指自己所遭而言。大木枯林，傷己無能用之耳。龐德公最清高，此公所願學而未能者。「豈無濟時策」，公自寓也。「魚」、「鳥」一聯，用其本色語。PDF2.160龐德公稱孔明臥龍者。孔明每造之，獨拜牀下，德公初不令止，則德公之抱負可知。詩云：「豈無濟時策？」信矣。非想像語。PDF2.22陶潛之枯槁，公最似之，然猶苦達生之未足，以子之賢愚，不能無挂於懷抱也。束語自謂。季眞仕隱最爲逍遙，今安得斯人？蓋企慕之也。浩然之窮，公亦似之，憐孟所以自憐也。公欲用世而不能得，大抵如浩然裋褐以終，空垂詩名於後世而已。能無望雲而悲吒乎？悲吒自己，非爲孟也。