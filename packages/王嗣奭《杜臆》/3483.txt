王嗣奭《杜臆》228,PDF283,269,PDF4.7【評論】先雨而度立春，是冬甲子雨，而註引春甲子，誤。按諺：「冬雨甲子，雪飛千里。」南方地煖，故不雪而雨。註引「赤地千里」，是年春旱，又誤。又諺云：「雨前生毛不肯雨，雨後生毛不肯晴。」冬雨度立春，而「風引如絲」，乃雨之可厭者。白日晦冥，如巫山已暮，疑神女之行雨也。宋玉《悲秋賦》云：「憀慄兮若在遠行。」又云：「坎廩兮貧士失職而志不平。」故云「兼催宋玉悲」。註謂雨過淒然如秋，則與「輕箑」、「纖絺」戾矣。亦誤。