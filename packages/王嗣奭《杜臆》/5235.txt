王嗣奭《杜臆》283,PDF336,326,PDF4.121【評論】「霜空」霜天也。從高望下，萬嶺森羅，野人獨往，雲木相參，曉景清絕。但上提「清旭」，似贅一「曉」字耳。日出事生，飛鳥各自有營；而病身終不能動，如依依之柳，任其搖落江潭而已。其二：「浦帆晨發」而「郊扉未開」，猶前「病身不動」之意。而身靜心閒，觸目成趣，林疏而葉猶墜，野靜而鷗自來，亦閣中之一適也。但晨冷而夜雷，非冬令所宜，是可怪耳！「礎潤」是雷雨前之兆；「雲晴」是雷雨後之景。【永明校記】「林疏」上海圖書館藏本作「村疏」。