王嗣奭《杜臆》299,PDF352,345,PDF4.158,348,PDF4.164【評論】「楚星南天黑，蜀月西霧重」，謂南楚、西蜀俱爲盜翳，句法自佳。呂、葛創語，遂爲千古定評。PDF4.164晚謂暮春，詩云「春氣晚更生」是也。「所思注東北」頂「天子渴垂拱」來，蓋欲佐天子使垂拱而治也。其如「深峽修聳」，阻滯不能行何！「淒其望呂葛，不復夢周孔」，呂、葛並稱，老杜特見。呂、葛、周、孔皆濟世者，而周、孔之濟世，似不如呂、葛之速效；故望此而不夢彼。「濟世數向時」，「數」讀上聲，謂計數之也。「斯人」兼呂、葛、周、孔，言各在「枯冢」，周、孔不可復得，況呂、葛乎？