王嗣奭《杜臆》214,PDF267,242,PDF3.129【評論】此與前篇一意，而鋒穎稍露。「角」有兩音，此當音「六」。◯昔人謂公詩無一字無來歷，故多有援助引不當而意反晦者。如：「牛觸孔雀」，「淘河嚇燕」，此從何來耶？◯「翠尾金花不辭辱」，謂寧受辱而不肯損其翠羽，蓋欲用以往來赤霄也。飛燕銜泥，因淘河嚇之，遂擲泥而遠去，雖華屋猶羞居之。垂名萬年者寧記細故，如大椿必不屑與朝菌爭短長。今少陵名懸日月，誰復知有郭英乂哉！非自信得過不敢作此語，「不爭好惡」於此發透。