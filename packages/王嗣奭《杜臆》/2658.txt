王嗣奭《杜臆》152,PDF205,263,PDF3.170【評論】起興於「涼風萬里」，知羣盜所該者廣；而在京則史朝義未除，在成都則徐知道方亂，此其最大者。是以「家遠傳書」，知京師未安；「秋來客情」，因成都難過，故見高鳥而愁己之不如。年老而逐眾人之避亂者以同行，始欲投三峽以逃蜀難耳。去兩京愈遠，而何由得見乎？況兩京之亂又不減於蜀也。皆可悲之甚者，故以《悲秋》命題。