王嗣奭《杜臆》70,PDF123,80,PDF1.187,89,PDF1.206【異文、夾注】〖1〗偪側行贈畢曜【評論】信筆寫意，俗語皆詩，他人反不能到。◯眞情實話，不嫌其俗，然「實」、「又」二字，眞可汰也。PDF1.206北齊盧思道嘗云：「長安酒賤，斗價三百。」此詩「速宜相就飲一斗」云云，正用其語。雖上云「街頭酒價常苦貴」，而此云酒賤，詩家不拘也。註不引盧，而引丁謂對眞宗語，誤矣。丁不過取辦口給，以當戲噱，豈實價乎？乃又有引李白「金陵美酒斗十千」之句，疑李、杜同時，酒價頓異。不知李亦用曹植「君王宴平樂，美酒斗十千」之語，乃相援以評酒價，所謂癡人前不得說夢也。且酒有美惡，價亦隨之；而錢亦隨時貴賤，豈有定準乎？