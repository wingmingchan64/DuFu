王嗣奭《杜臆》187,PDF240,212,PDF3.69【異文、夾注】〖1〗將赴成都草堂途中有作先寄嚴鄭公【評論】成都尹初本刺史，故以「文翁」比之。自嚴公去後，成都遂遭兵亂，故有「還揖讓」之語。其二：不棄俗客，輯睦鄰人，蓋奔走已倦，思爲久住之計矣。「荆州」不知何指？豈因習池在荆州，想及羊公，以比嚴鄭公耶？其三：因初到未及剪除荒穢，故約嚴公藉草而飲；非至相知，不敢作此語。其四：始及修治。「江檻」卽所云「水檻供垂釣」者；知其已壞，故云「落風湍」。「新松」一聯，亦有感於時事而不覺露之，亦見此老經世之略。其五：「烏皮几在」，正謂家無長物，所謂「生事微」者。「側身天地」句，自寫小影；「回首風塵」句，自述近狀。結語謂有嚴公之雄略，則蜀安而己之芰荷衣亦無恙矣。◯五作意極條達，詞極穩稱，都是眞人眞話，詩只應如此。◯謝朓有《烏皮隱几》詩。