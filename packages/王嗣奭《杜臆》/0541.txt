王嗣奭《杜臆》32,PDF85,40,PDF1.108【評論】此篇首言沙苑之寬闊，繼言養馬之繁盛，而苑中又有塠阜可藏奔突，坡陁可縱超越，此皆紀其實景。至「角壯」以下，變幻神奇，超出常人意想之外。◯獨驌驦一馬，春秋二時當御，內而伏櫪，外而在坰，空大存耳；謂時方太平，無所用之也。「一骨」字奇，蓋馬以骨勝。◯「攻駒」出《周禮》「乘其蹄齧者閑之」。◯「巨魚長比人」，人長幾何？安稱巨魚？恐「比」字有誤。【永明校記】塠，古同堆。