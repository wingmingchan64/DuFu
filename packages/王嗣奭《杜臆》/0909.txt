王嗣奭《杜臆》55,PDF108,65,PDF1.158【評論】「鳳翔千官且飽飯」，「且」字宜玩，謂國之禍亂若是，百官宜何如努力，而且只飽飯。至於「車馬不復能輕肥」，不但病國，抑且病及其身，而坐視不顧，殊可恨也。況己最困，則飯且不飽，安得有馬？而不免徒步歸矣。其語意加此。歸奉墨敕，自應乘傳，雖以危亂不備，亦應撥馬與之；而以近侍之臣，至徒步以歸，亦失國體。故以命題，蓋自傷而亦爲國傷也。