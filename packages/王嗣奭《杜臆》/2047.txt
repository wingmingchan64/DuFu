王嗣奭《杜臆》1.117,PDF170,138,PDF2.88【評論】「寰區望匪他」，言更無他人，止望司徒，所以責成光弼者切矣。王思禮時爲尙書，亦人望所屬。薊北安、史所據，言幾時得通，卽日便報京師，因韻不叶，故云「關西」，長安在潼關函谷之西也。注謂長安以西，謬。二首總起總結，脈絡相連，而首尾二句正相應。蓋因客遊之苦，思鄕之切，而屬望於李、王二帥，期其克復以自散其愁，故以命題，非爲二帥發也。帝爲魚朝恩所誤，促光弼進兵，與思明戰於邙山敗績，而公之望孤矣。趙汸止選前首，止得半耳，故杜詩未易選也。