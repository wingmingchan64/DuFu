王嗣奭《杜臆》86,PDF139,105,PDF2.23【評論】此二首皆因時事以發興。◯前首如祿山叛逆而其子慶緒殺之，慶緒不思反正而史思明殺之，諺所云惡人自有惡人磨者，勿說「眞宰意茫茫」也，十字作一句讀。次首謂馬之所貴，在千里追風，又循良不蹄齧，一不循良，卽同駑駘，無復記之者，當時唯郭汾陽可以當之。用卽出，捐生而前；不用卽退，毫無芥蔕，所謂「逍遙有能事」者。當時李、郭齊名，李已不逮，況他人乎？