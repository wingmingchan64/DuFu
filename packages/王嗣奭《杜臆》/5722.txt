王嗣奭《杜臆》371,PDF424,429,PDF5.158【評論】喬口有鎭，在長沙府之善化縣。◯舊京旣遠，歸路又賒。以殘年而傍水國，所謂卑濕之地也；以落日而對春華，無與於桑楡之景也。蜂釀蜜，燕銜泥，微物乘春華以自適，而我安能如之！獨念賈生之才，棄置長沙，以地卑濕，鬱鬱以死。今其地將近，其骨已朽，而後死者能無悽惻耶！公之志與賈同，而所遭亦相似，故感愴獨深。