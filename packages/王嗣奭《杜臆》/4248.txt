王嗣奭《杜臆》343,PDF396,397,PDF5.95【評論】城尙暗而催曉，則更籌急；樓雖高而雨雪已微，故堪早起。此時日未出而旭光已動，輕雲掩映，如於鮫綃帳中，稍通霽色；而星未盡落，故遠帶玉繩而漸稀也。乃門前之鵲，見晨光而起；檣上之烏，從宿處而飛。因想大江之流，此時甚細，若「有意待人歸」者，乃不能與鵲俱起，與檣烏齊飛，何耶？◯「稍通綃幕霽」，富景精妙。閣上止見檣移不見舟移，此寫景亦妙。鍾止賞「門鵲晨光」，何也？且「門鵲」語生。◯前二句是夜，中四句是曉。