王嗣奭《杜臆》286,PDF339,330,PDF4.128【評論】起來二句，仁心藹然，眞有萬物一體之思。物雖細微，同爲水族，乃俗當園蔬用之，賤也。亂肆、傾箱，取之多也。雖他魚亦以充腹，而此魚尤爲可閔也。按張平子《西京賦》云：「上無逸飛，下無遺走，攫胎拾卵，蚳蝝盡取。」公乃節取四字，謂此羣分之命，亦屬造物生成，今猶「拾卵」而「盡取」之，是何義耶？蓋十字爲句者，老杜往往有之。鍾云：「此詩精切奇妙，別具筆舌。」