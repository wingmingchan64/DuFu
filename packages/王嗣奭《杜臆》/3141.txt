王嗣奭《杜臆》190,PDF243,215,PDF3.74【評論】「鬼妾」連「馬」言之，則色悲者不獨鬼妾矣。余謂公有深意：公才賦馬，必發其爲主之德，如云：「與人一PDF163心成大功。」云：「與人同生亦同死。」則殺其主而乘其馬，馬思舊主，定不能忘情，公之深心體認到此，卽至誠所以能盡物之性，亦不外是；而當時背主倡亂者，乃馬之罪人也。◯「色悲充爾娛」，如目見之，讀之酸心。「國家法令在」，提出誅亂一箇大題目，亦見此老作用。◯「入門四松在」，公之鍾情至此。◯公歸草堂云「不忍竟舍此」，則草堂亦其所鍾情者，其去成都必有所託。觀其《遣弟簡較草堂》云「鵝鴨宜長數」，此云「舊犬喜我歸」可見。◯「健兒勝腐儒」，亂世實歷語，可傷。◯「於時見疣贅」，正因「腐儒」語而足其意。士旣無用於世，則一飲一啄，已愧此殘生，而「食薇」甘之矣。◯鍾、譚評頗有得處，可參看。【永明校記】上海圖書館藏本「如云與人一」以下缺；上海歷史文獻圖書館藏本不缺。