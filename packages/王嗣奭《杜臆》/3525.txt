王嗣奭《杜臆》314,PDF367,367,PDF5.34,345,PDF5.206【評論】趙注：「青楓，楚地。」必有所據。◯「贈子雲安雙鯉魚」，因其十年無素書，而贈以寄書之物也。◯青楓卽雙楓浦，公有詩，在長沙瀏陽縣；然楚多楓，此又以爲楚之通名矣。PDF5.206鄭注云：「青楓謂楚地。」然無的據。後讀公《雙楓浦》詩云：「輟棹青楓浦。」知爲地名之據。浦在長沙，而此云「伏枕青楓」，乃夔州詩也，是夔州地名青楓，故其《送李功曹之荆州》詩云：「使者雖光彩，青楓遠自愁。」青楓乃自指所居也。又名楓樹，其《送田四弟赴荆州》云：「燕辭楓樹日。」可見。因知《秋興》所云「凋傷楓樹林」，泛言楚地，巫山、巫峽在其內，非止凋楓樹而已。「雲安雙鯉」，按《志》：「夔州至天寶改雲安郡，乾元初復夔州。」然則雲安卽夔、而今之雲陽，後周名雲安，唐屬夔州，則公詩所云「峽裏雲安縣」是也。【按語】「燕辭楓樹日」，見5042《送田四弟將軍》。