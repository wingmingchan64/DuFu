王嗣奭《杜臆》62,PDF115,73,PDF1.173【評論】「九重」謂天子，「春色醉仙桃」，言滿面皆喜色也。「旌旗」一聯，東坡稱其偉麗，何足以盡之？妙在描寫出太平暇豫景象，不可以字語求之。第五句言早朝回。第六句言賦詩。束語言父子並掌絲綸，見家世之盛。通篇布置停妥，格律精嚴，非諸公所及。蓋諸公之作，雖翩翩嫺雅，所謂律切而骨格不存者也。