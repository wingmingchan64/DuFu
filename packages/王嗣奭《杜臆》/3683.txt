王嗣奭《杜臆》257,PDF310,298,PDF4.65,384,PDF4.164【評論】起二句寫雨景。「風扉」雖不必云舟中之扉，而見「水鳥」之過，聽「蛟館」之鳴，知爲舟中之作也。水鳥且過而復迴，舟中之客，其得去乎？◯「樵舟」句有補。「欲登臺」猶有「振衣千仞」之思，不自知其衰也。PDF4.164《周南》詩：「遵彼汝墳，伐其條枚。」程子云：「君子從役於外，婦人爲樵採之事。」今連山之雨不開，則樵舟不便於伐枚矣。然喜炎毒之破，而欲登臺，又是苦中之樂。