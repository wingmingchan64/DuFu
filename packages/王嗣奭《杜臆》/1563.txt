王嗣奭《杜臆》105,PDF158,126,PDF2.64,172,PDF2.157【評論】連下《除架》詩，鍾、譚能物色之，識已高人一等，惜其未盡。◯「擁」字妙，今糞田謂之擁；蓋不敢怨霜露而以爲恩，如人臣爲君所殺，猶曰賜死是也。霜露自天，天可違乎？故雖凋殘不敢自惜；鍾止以代蔬言爲妙，陋矣。蔬至暮景有數枝葉，天風猶復吹之，其語甚哀，然而不怨，所謂「莫非命也，順受其正」，乃聖賢學問語。作詩者先有主意，然後借蔬以發之，自不屑作粗浮工麗語，鍾謂可消唐人粗浮之氣，譚謂工麗矜詩者廢然而反，此猶沿流而未窮其源也。造化有消則有息，生意逢春，又當如昨，但「悲君白玉盤」此時乏膳耳，可謂忠厚之至。而代蔬言到底，卽「吹汝」亦呼「自」爲「汝」，鍾又不知也。PDF2.157落句謂生意內含，其春如昨，但悲君玉盤乏供耳。上句有不知囂囂之意，下句乃江湖魏闕之思。前箋謂春至而生意復回，猶隔一層。