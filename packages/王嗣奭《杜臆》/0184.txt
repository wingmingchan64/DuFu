王嗣奭《杜臆》8,PDF61,14,PDF1.56【異文、夾注】〖1〗行次昭陵[太宗陵。]【評論】此詩如《詩》之《頌》，體極莊嚴，似天威咫尺。「天屬尊《堯典》」已注明，然造意工妙。吾極喜「朝廷半老儒」一語，寫太平景象甚確。近來厭薄名教，決裂繩墨，凡有端人莊士，動以道學先生誚之，天下安得不亂？「直辭」、「賢路」，語不虛下，蓋當時有不然者矣。「往者」猶《史》《漢》敍事而云「先是」，以補前之所未備。「壯士」、「幽人」，蓋以自負，而「塵沙暝途」，則賢路崎嶇，不言自見，其流恨以此。