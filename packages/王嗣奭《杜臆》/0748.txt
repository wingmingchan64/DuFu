王嗣奭《杜臆》44,PDF97,54,PDF1.135,93,PDF1.214【評論】「新鬼」用《左傳》語。「亂雲」一聯，寫雪景甚肖，而自愁腸出之，便覺淒然。聞戰敗而獨吟，已不可堪；又對此暮雲急雪，非酒不解，乃瓢旣棄矣，樽已空矣，爐雖在，火似紅，何所用之？數州臨賊，消息俱絕，愁坐何爲？止有書空，詫爲怪事而已。此詩起興於雪，則「亂雲」二句興也，而首尾皆賦也，別是一格。PDF1.214此聞房琯、陳陶之敗而作。曰「愁吟」，曰「愁坐」，正以愁思之極，不覺其複也。初傷軍敗，旣愁吟又不聞後來消息，尤可愁也。琯賢相，天下望其有爲，今乃敗衂，故書空以爲怪事。【按語】《左傳·文公二年》：「吾見新鬼大，故鬼小。先大後小，順也。躋聖賢，明也。明、順，禮也。」