王嗣奭《杜臆》331,PDF384,PDF292【評論】三峽之名舊矣，所指頗有不同，故云：「三峽傳何處」，獨有「雙崖壯此門」。所云瞿塘峽，此有定所、定名者也。「雲根」，石也；亦以雲之觸石而出名之。雙崖插天，仰而望之，入天猶爲石色。公有詩「雙崖洗更青」，知崖色本青。入天與之同色，其高極矣；乃其穿水亦無底，而近水處濺沫浮氣，望如雲屯，謂之「雲根」不虛也；若素疑「雲根」之名而偶徵於此，故用「忽」字。此聯描寫雙崖入神。「猱玃」，往來崖上者；「蛟龍」，潛伏崖底者。此中元有龍宮，公詩屢及之。「羲和」，日馭也，至冬日行南陸，若在平原，猶見日行天上；今兩崖高極，隔斷日車，若翻地軸，而屛日於天之外也。【按語】「雙崖洗更青」，見5143《獨坐二首》。【永明校記】上海圖書館藏本「洗更青」以上缺頁，據上海歷史文獻圖書館藏本校全。