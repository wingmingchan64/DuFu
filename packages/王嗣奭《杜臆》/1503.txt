王嗣奭《杜臆》107,PDF160,128,PDF2.68【評論】此篇俱是畫意，寺憑高岡而疏散，下連草莽，便是好畫景，與「齊魯青未了」同妙，但小大殊耳。海眼在石間，而接以「天畔縈水府」，妙矣，而「縈」字尤妙；「取供十方僧」，皆出自水府，而海眼乃水府之總結頭，故著「縈」字。此水「香美勝牛乳」，故引潤黃精，與他產不同，而一食可仙也。「宅下流」，從卜居念頭來。