王嗣奭《杜臆》340,PDF393,394,PDF5.89【評論】公以自況也。起得玄幻。人之生，始爲童，後爲翁，無日不化；少年如鵠，恆思一舉千里，年老如鳧，與波上下偷以全吾軀而已。人知童化爲翁，而不自知鵠化爲鳧也。「遺穗」根「黃鵠」來。遺穗蕩盡，鵠無所得食，不得不化爲鳧；而出沒波濤中，乃又不食腥羶，所以忍飢而西復東，良可悲也。然聞魯門鶢鶋，猶然蹭蹬，至今避風，欲遊戲水波而不得也，鳧又安所怨尤乎！