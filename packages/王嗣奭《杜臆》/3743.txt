王嗣奭《杜臆》253,PDF306,294,PDF4.57【評論】黃草峽在涪州上流可四十里，公蓋就近地之有名者言之，而曰「峽西」，則所該廣矣；故下有「萬里秋風」之語。赤甲山在夔府東北七里；「行人稀」，則聞峽西之亂，雖數百里外，人猶驚竄，知其亂不小也。兵亂則妻子離散者多，故云「別淚濕羅衣」。此亂者直欲斷劍閣而據蜀，故謂當事者曰：此不必愁，松州在劍閣之內，聞已被圍，如螳螂捕蟬，黃雀已在其後，雖猖獗一時，不能久也。「兵戈有是非」，似謂崔寧之亂。蓋郭英乂以私憾討寧，寧還攻英乂，於是楊子琳、柏貞節爲□□□寧，而杜鴻漸入成都，政事一委寧，又與貞節、子琳連和。崔寧元名旴，詳見公之《年譜》。