王嗣奭《杜臆》331,PDF384,385,,PDF5.69【評論】琴劍書皆作客隨行之物；旣卽次，則劍以防夜，必置牀頭，琴亦與書爲伍。日暝自當正枕收書，正枕而當星劍，收書而觸玉琴，鏗然有聲，亦常事也，但人道不及耳。扉猶半開，起燭出影，隨將掩門，忽見清砧，亦甚尋常；但暝時光景細心體察，寫得曲折卻有情致，人所不及耳。鍾、譚極贊「半扉燭影」語微妙，當別有見。「清砧」不曰聞而曰「見」亦妙，此砧蓋在家者，一面將掩扉，一面將發聲也。