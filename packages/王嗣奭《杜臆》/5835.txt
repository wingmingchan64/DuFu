王嗣奭《杜臆》380,PDF433,438,PDF5.177【評論】賜錢而傾府以待，見府無錢；爭米而駐船遠處，見市少米。因解之曰：鄰郡之好，以時艱而薄；小民之心，以柚空而焦；我以客星伴汝之使星，亦處窮途，無以相助，如寒水不能成潮也。潮極寒則縮，謂之凍殺潮。◯代宗一槪姑息，藩鎭愈橫，百姓益困，故「天子多恩澤，蒼生轉寂寥」。鹿馬二句亦傷時隱語，大抵謂施而不爲惠，殺而不爲威也。◯流年已晚，故云「疲蟋蟀」；一枝可栖，故云「幸鷦鷯」。「疲」字「幸」字妙。