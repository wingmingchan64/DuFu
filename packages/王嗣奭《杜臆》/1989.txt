王嗣奭《杜臆》123,PDF176,141,PDF2.101,176,PDF2.165【評論】「雖同君臣有舊禮，骨肉滿眼身羈孤」，骨肉滿眼，身實羈孤，其意可思。余謂味此二句，則此詩眞爲玄宗而作。楊妃死，高力士逐，雖千人侍側，猶孤居也。此情雖千言說不出，而七字說透，何等筆力！然通篇實賦杜鵑。「嘗區區」、「傷形愚」，哀其有情而不能達也。「蒼天變化」二句，讀之毛骨俱悚，不止詠杜鵑矣。PDF2.165《通》云：「此詩興也，蓋論人事之無常耳。大意只在末二句，所以喩世人富貴不足恃也。舊謂比明皇居西內，然『羞帶羽翼傷形愚』，豈所以論君上哉？」