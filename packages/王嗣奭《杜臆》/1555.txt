王嗣奭《杜臆》94,PDF147,114,114,PDF2.41【評論】此詩發己決去之意，又代苦竹而言。我雖在幽冥之中，勉強扶持，猶砥歲寒之節；但節苦則人不能親，地卑則人不相託，雖在墀軒，敢辭剪伐？唯有超然遠去，與幽人爲侶，全吾晚節，此吾結根之所也，所謂「窮則獨善其身」也。讀此二詩，於去就之際，何等斟酌？曰「剪伐欲無辭」，何等謙厚？蓋二詩自有先後，而鍾、譚入選，又倒其次序，評語皆隔靴爬癢，所以頌其詩當論其世也。◯前章「不自守」，遭時之窮，後之「自守」，保身之哲。