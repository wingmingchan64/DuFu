王嗣奭《杜臆》370,PDF423,428,PDF5.157,444,PDF5.208【評論】此亦詩史紀異。雁常年不過五湖，縱遠去亦至衡陽而止，獨今年歸自廣州；蓋今春以見花而辭漲海，去冬以避雪而到羅浮。漲海、羅浮，皆廣之南境也。不知是物從北方帶肅殺之氣而來，蓋關兵氣者，我今南遊，恐南方未必無事，何時能免客愁耶？禽鳥得氣之先，明年潭州果有臧玠之亂，桂州又有朱濟之亂，此與邵堯夫洛陽杜鵑無異，可謂前知。落句正道其常，以明其爲變也。PDF5.208《後漢·唐檀傳》：「檀因南昌婦生四子，占云：『京師當有兵氣，禍發蕭牆。』」「是物關兵氣」本此。然雁以霜降南翔，知其帶殺氣也。