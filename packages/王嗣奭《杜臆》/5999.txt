王嗣奭《杜臆》386,PDF439,445,PDF5.190【評論】自出峽來已三春，而客湖南者兩春矣。燕來兩度，去年卻有居室，前詩云「春宅棄汝去」是也。故汝舊入我故園，曾識主人，今我在舟中，無室可巢，故遠看人有故主之思。我卻憐汝處處巢居室，與此身之飄飄於江湖何異乎？燕亦憐我，就我船檣，暫語而去，已感其情；乃不忍徑去，而穿花落水，徘徊顧戀，令人益沾巾耳。乃其本意，蓋悲人情之不如也。【按語】「春宅棄汝去」，見5849《登舟將適漢陽》。