王嗣奭《杜臆》93,PDF146,113,PDF2.39,174,PDF2.160【評論】公因不得於君，借螢爲喩。出自腐草，幸有微光，寧敢飛近太陽；只知自反，不敢怨君，何等忠厚。然而流離奔走，漂零無歸，固太陽所不及照也，良可悲矣。PDF2.160起語忠厚固已，下面字字有意。蓋聚螢方可照讀，「未足臨書」，傷孤立也。然其人實非乖戾忤俗，故云「時點客衣」，見易親也。幔則所障以讀書者，螢有微光，使收之幔內，處之囊中，未必無一照之能。乃隔於幔外，風復飄之，光愈小矣，又復爲雨所濡，欲飛不得，至依傍林莽，其光轉微矣。此二句比君不見信而讒妬及之也。至於十月純陰用事，清霜嚴重，雖太陽之輝，不能勝冱寒之氣，而螢之飄零將安歸乎？細寫苦情，一字一淚，此詩可與詠《麂》參看。《麂》詩似作於放逐之時，「衣冠」「盜賊」，語猶似微有芥蔕，此詩作於飄零之後，心平氣和絕無尤怨，溫柔敦厚之意自在。前後數作皆然。余以此公爲聞道，非諛也。