王嗣奭《杜臆》321,PDF374,373,PDF5.47【評論】觀頷聯，同會皆故鄕。「黃姑渚」卽天河；季秋昏定而天河已落，則星與之俱落矣。註謂忠州有黃姑渚，無可考。其二：單詠月，無關於江樓之宴，豈誤入耶？然亦不知其意之所在。其三：「那無酒」言有酒。頸聯「尊蟻」頂「那無酒」來，「沙鷗」根「況有江」來；隔聯承頂，別是一格。第二首誤入無疑。末章卽承前章不飲來，言今夕對月，何嘗無酒，況登樓臨江，江月相輝，何可不飲。而阻於酒病，此心不勝飛躍，忽聽諸君之歌，驚我白頭老人，笑而起舞，開拓秋窗。且諸君興豪，添酒至於相續。卽沙鷗亦若戀此良夜，雙浮於江也。則何必自飲而後快哉！使君等盡醉倒，景若可憐，而我心更以自慊也。