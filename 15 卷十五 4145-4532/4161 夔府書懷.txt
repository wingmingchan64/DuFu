4161 夔府書懷[四十韻]

昔罷河西尉，初興薊北師。
不才名位晚，敢恨省郎遲。
扈聖崆峒日，端居灩澦時。
萍流仍汲引，樗散尙恩慈。
遂阻雲臺宿，常懷《湛露》詩。
翠華森遠矣，白首颯淒其！
拙被林泉滯，生逢酒賦欺。
文園終寂寞，漢閣自磷緇。
病隔君臣議，慚紆德澤私。
揚鑣驚主辱，拔劍撥年衰。
社稷經綸地，風雲際會期。
血流紛在眼，涕灑亂交頤。
四瀆樓船泛，中原鼓角悲。
賊壕連白翟，戰瓦落丹墀。
先帝嚴靈寢，宗臣切受遺。
恆山猶突騎，遼海競張旗。
田父嗟膠漆，行人避蒺藜。
總戎存大體，降將飾卑詞。
楚貢何年絕？堯封舊俗疑。
長吁翻北寇，一望卷西夷。
不必陪玄圃，超然待具茨。
凶兵鑄農器，講殿闢書帷。
廟算高難測，天憂實在茲。
形容眞潦倒，答效莫支持。
使者分王命，羣公各典司。
恐乖均賦斂，不似問瘡痍。
萬里煩供給，孤城最怨思。
綠林寧小患，雲夢欲難追。
卽事須嘗膽，蒼生可察眉。
議堂猶集鳳，正觀是元龜。
處處喧飛檄，家家急競錐。
蕭車安不定，蜀使下何之？
釣瀨疏墳籍，耕巖進弈棊。
地蒸餘破扇，冬暖更纖絺。
豺遘哀登楚，麟傷泣象尼。
衣冠迷適越，藻繪憶遊睢。
賞月延秋桂，傾陽逐露葵。
大庭終反樸，京觀且僵尸。
高枕虛眠晝，哀歌欲和誰？
南宮載勳業，凡百愼交綏。
=粵====================================================
陳永明《杜甫全集粵音注音》

【注音】
夔府書懷
kwai4 fu2 syu1 waai4

昔罷河西尉，初興薊北師
sik1 baa6 ho4 sai1 wai3, co1 hing1 gai3 bak1 si1
仄仄平平仄，平平仄仄平
-----------------------------------------------------
不才名位晚，敢恨省郎遲
bat1 coi4 ming4 wai6 maan5, gam2 han6 saang2 long4 ci4
仄平平仄仄，仄仄仄平平
-----------------------------------------------------
扈聖崆峒日，端居灩澦時
wu6 sing3 hung1 tung4 jat6, dyun1 geoi1 jim6 jyu6 si4
仄仄平平仄，平平仄仄平
-----------------------------------------------------
萍流仍汲引，樗散尙恩慈
ping4 lau4 jing4 kap1 jan5, syu1 saan3 soeng6 jan1 ci4
平平平仄仄，平仄仄平平
-----------------------------------------------------
遂阻雲臺宿，常懷湛露詩
seoi6 zo2 wan4 toi4 suk1, soeng4 waai4 zaam3 lou6 si1
仄仄平平仄，平平仄仄平
-----------------------------------------------------
翠華森遠矣，白首颯淒其
ceoi3 waa4 sam1 jyun5 ji5, baak6 sau2 saap3 cai1 kei4
仄平平仄仄，仄仄仄平平
-----------------------------------------------------
拙被林泉滯，生逢酒賦欺
zyut3 bei6 lam4 cyun4 zai6, sang1 fung4 zau2 fu3 hei1
仄仄平平仄，平平仄仄平
-----------------------------------------------------
文園終寂寞，漢閣自磷緇
man4 jyun4 zung1 zik6 mok6, hon3 gok3 zi6 leon4 zi1
平平平仄仄，仄仄仄平平
-----------------------------------------------------
病隔君臣議，慚紆德澤私
bing6 gaak3 gwan1 san4 ji5, caam4 jyu1 dak1 zaak6 si1
仄仄平平仄，平平仄仄平
-----------------------------------------------------
揚鑣驚主辱，拔劍撥年衰
joeng4 biu1 ging1 zyu2 juk6, bat6 gim3 but6 nin4 seoi1
平平平仄仄，仄仄仄平平
-----------------------------------------------------
社稷經綸地，風雲際會期
se5 zik1 ging1 leon4 dei6, fung1 wan4 zai3 wui6 kei4
仄仄平平仄，平平仄仄平
-----------------------------------------------------
血流紛在眼，涕灑亂交頤
hyut3 lau4 fan1 zoi6 ngaan5, tai3 saa2 lyun6 gaau1 ji4
仄平平仄仄，仄仄仄平平
-----------------------------------------------------
四瀆樓船泛，中原鼓角悲
sei3 duk6 lau4 syun4 faan3, zung1 jyun4 gu2 gok3 bei1
仄仄平平仄，平平仄仄平
-----------------------------------------------------
賊壕連白翟，戰瓦落丹墀
caak6 hou4 lin4 baak6 dik6, zin3 ngaa5 lok6 daan1 ci4
仄平平仄仄，仄仄仄平平
-----------------------------------------------------
先帝嚴靈寢，宗臣切受遺
sin1 dai3 jim4 ling4 cam2, zung1 san4 cit3 sau6 wai4
平仄平平仄，平平仄仄平
-----------------------------------------------------
恆山猶突騎，遼海競張旗
hang4 saan1 jau4 dat6 kei3, liu4 hoi2 ging6 zoeng1 kei4
平平平仄仄，平仄仄平平
-----------------------------------------------------
田父嗟膠漆，行人避蒺藜
tin4 fu2 ze1 gaau1 cat1, hang4 jan4 bei6 zat6 lai4
平仄平平仄，平平仄仄平
-----------------------------------------------------
總戎存大體，降將飾卑詞
zung2 jung4 cyun4 daai6 tai2, hong4 zoeng1 sik1 bei1 ci4
仄平平仄仄，平仄仄平平
-----------------------------------------------------
楚貢何年絕，堯封舊俗疑
co2 gung3 ho4 nin4 zyut6, jiu4 fung1 gau6 zuk6 ji4
仄仄平平仄，平平仄仄平
-----------------------------------------------------
長吁翻北寇，一望卷西夷
coeng4 heoi1 faan1 bak1 kau3, jat1 mong6 gyun2 sai1 ji4
平平平仄仄，仄仄仄平平
-----------------------------------------------------
不必陪玄圃，超然待具茨
bat1 bit1 pui4 jyun4 pou2, ciu1 jin4 doi6 geoi6 ci4
仄仄平平仄，平平仄仄平
-----------------------------------------------------
凶兵鑄農器，講殿闢書帷
hung1 bing1 zyu3 nung4 hei3, gong2 din6 pik1 syu1 wai4
平平仄平仄，仄仄仄平平
-----------------------------------------------------
廟算高難測，天憂實在茲
miu6 syun3 gou1 naan4 cak1, tin1 jau1 sat6 zoi6 zi1
仄仄平平仄，平平仄仄平
-----------------------------------------------------
形容眞潦倒，答效莫支持
jing4 jung4 zan1 lou5 dou2, daap3 haau6 mok6 zi1 ci4
平平平仄仄，仄仄仄平平
-----------------------------------------------------
使者分王命，羣公各典司
si3 ze2 fan1 wong4 ming6, kwan4 gung1 gok3 din2 si1
仄仄平平仄，平平仄仄平
-----------------------------------------------------
恐乖均賦斂，不似問瘡痍
hung2 gwaai1 gwan1 fu3 lim5, bat1 ci5 man6 cong1 ji4
仄平平仄仄，仄仄仄平平
-----------------------------------------------------
萬里煩供給，孤城最怨思
maan6 lei5 faan4 gung1 kap1, gu1 sing4 zeoi3 jyun3 si1
仄仄平平仄，平平仄仄平
-----------------------------------------------------
綠林寧小患，雲夢欲難追
luk6 lam4 ning4 siu2 waan6, wan4 mung6 juk6 naan4 zeoi1
仄平平仄仄，平仄仄平平
-----------------------------------------------------
卽事須嘗膽，蒼生可察眉
zik1 si6 seoi1 soeng4 daam2, cong1 sang1 ho2 caat3 mei4
仄仄平平仄，平平仄仄平
-----------------------------------------------------
議堂猶集鳳，正觀是元龜
ji5 tong4 jau4 zaap6 fung6, zing3 gun3 si6 jyun4 gwai1
仄平平仄仄，仄仄仄平平
-----------------------------------------------------
處處喧飛檄，家家急競錐
cyu3 cyu3 hyun1 fei1 hat6, gaa1 gaa1 gap1 ging6 zeoi1
仄仄平平仄，平平仄仄平
-----------------------------------------------------
蕭車安不定，蜀使下何之
siu1 geoi1 on1 bat1 ding6, suk6 si3 haa6 ho4 zi1
平平平仄仄，仄仄仄平平
-----------------------------------------------------
釣瀨疏墳籍，耕巖進弈棊
diu3 laai6 so1 fan4 zik6, gaang1 ngaam4 zeon3 jik6 kei4
仄仄平平仄，平平仄仄平
-----------------------------------------------------
地蒸餘破扇，冬暖更纖絺
dei6 zing1 jyu4 po3 sin3, dung1 nyun5 gang3 cim1 ci1
仄平平仄仄，平仄仄平平
-----------------------------------------------------
豺遘哀登楚，麟傷泣象尼
caai4 gau3 oi1 dang1 co2, leon4 soeng1 jap1 zoeng6 nei4
平仄平平仄，平平仄仄平
-----------------------------------------------------
衣冠迷適越，藻繪憶遊睢
ji1 gun1 mai4 sik1 jyut6, zou2 kui2 jik1 jau4 zeoi1
平平平仄仄，仄仄仄平平
-----------------------------------------------------
賞月延秋桂，傾陽逐露葵
soeng2 jyut6 jin4 cau1 gwai3, king1 joeng4 zuk6 lou6 kwai4
仄仄平平仄，平平仄仄平
-----------------------------------------------------
大庭終反樸，京觀且僵尸
daai6 ting4 zung1 faan2 pok3, ging1 gun3 ce2 goeng1 si1
仄平平仄仄，平仄仄平平
-----------------------------------------------------
高枕虛眠晝，哀歌欲和誰
gou1 zam2 heoi1 min4 zau3, oi1 go1 juk6 wo6 seoi4
平仄平平仄，平平仄仄平
-----------------------------------------------------
南宮載勳業，凡百愼交綏
naam4 gung1 zoi3 fan1 jip6, faan4 baak3 san6 gaau1 seoi1
平平仄平仄，平仄仄平平

【韻部】
〚3.2.5〛師：支韻
〚4.2.5〛遲：支韻
〚5.2.5〛時：支韻
〚6.2.5〛慈：支韻
〚7.2.5〛詩：支韻
〚8.2.5〛其：支韻
〚9.2.5〛欺：支韻
〚10.2.5〛緇：支韻
〚11.2.5〛私：支韻
〚12.2.5〛衰：支韻
〚13.2.5〛期：支韻
〚14.2.5〛頤：支韻
〚15.2.5〛悲：支韻
〚16.2.5〛墀：支韻
〚17.2.5〛遺：支韻
〚18.2.5〛旗：支韻
〚19.2.5〛藜：齊韻
〚20.2.5〛詞：支韻
〚21.2.5〛疑：支韻
〚22.2.5〛夷：支韻
〚23.2.5〛茨：支韻
〚24.2.5〛帷：支韻
〚25.2.5〛茲：支韻
〚26.2.5〛持：支韻
〚27.2.5〛司：支韻
〚28.2.5〛痍：支韻
〚29.2.5〛思：支韻
〚30.2.5〛追：支韻
〚31.2.5〛眉：支韻
〚32.2.5〛龜：支韻
〚33.2.5〛錐：支韻
〚34.2.5〛之：支韻
〚35.2.5〛棊：支韻
〚36.2.5〛絺：支韻
〚37.2.5〛尼：支韻
〚38.2.5〛睢：支韻
〚39.2.5〛葵：支韻
〚40.2.5〛尸：支韻
〚41.2.5〛誰：支韻
〚42.2.5〛綏：支韻

【體裁】
五排
=蕭====================================================
蕭滌非主編《杜甫全集校注》8.4161,djvu4338

【異文、夾注】
〖灩澦時〗灧澦時
〖尙〗尚
〖慚紆〗慙紆
〖涕灑亂交頤〗涕洒亂交頤
〖拔劍〗拔劒
〖樓船泛〗樓船汎
〖恆山〗恒山
〖何年絕〗何年絶
〖實在茲〗實在兹
〖綠林〗緑林
〖卽事〗即事
〖疏墳籍〗踈墳籍
〖虛眠晝〗虚眠晝
〖南宮〗南宫
〖總戎〗揔戎
〖算〗筭
=全====================================================
《全唐詩》7.2516,PDF7.295,《御製全唐詩》2646

【異文、夾注】
〖1〗夔府書懷四十韻
〖遂阻雲臺宿〗遂阻雲[一作靈]臺宿[一作伯]
〖生逢酒賦欺〗生逢酒賦[鄒陽爲酒賦]欺
〖病隔君臣議〗病隔君臣議[一作識]
〖四瀆樓船泛〗四瀆樓船汎
〖賊壕連白翟〗賊壕連白翟。[晉文公攘夷狄。居西河圁洛間。號白翟、赤翟。]*
〖先帝嚴靈寢〗先帝嚴靈[一作虛]寢。[肅宗收京哭廟。]*
〖宗臣切受遺〗宗臣切受遺。[郭子儀受遺詔。委以河東軍事。]*
〖田父嗟膠漆〗田父嗟膠漆。[用以爲弓。]*
〖長吁翻北寇〗長吁翻北寇。[安史餘黨。]*
〖一望卷西夷〗一望卷西夷。[謂吐蕃。]*
〖凶兵鑄農器〗凶[一作休]兵鑄農器
〖蒼生可察眉〗蒼生可察眉。[郄雄能察盜於眉睫之間。見列子。]*
〖議堂猶集鳳〗議[一作義]堂猶集鳳
〖蕭車安不定〗蕭車[漢使蕭育乘三公車。按南郡盜賊。]安不定
〖耕巖進弈棊〗耕巖進弈棋
〖冬暖更纖絺〗冬煖更纖絺
〖豺遘哀登楚〗豺遘[一作搆]哀登楚。[王粲七哀詩。豺虎方搆患。又登荊州城樓作賦。故曰登楚。]*
〖藻繪憶遊睢〗藻繪憶遊睢。[襄邑南有睢、渙二水。能出文章。陳琳書。遊睢、渙者。學藻繢之采。]*
〖凡百愼交綏〗凡百愼交綏。[左傳。出戰交綏。言戰未交而兩退也。]*
=奭====================================================
王嗣奭《杜臆》269,PDF322,312,PDF4.92,347,PDF4.162,350,PDF4.169

【異文、夾注】
〖1〗夔府書懷四十韻

【評論】
此詩細玩始得其條理，分作四節。第一節自首至「拔劍撥年衰」。自敍感君之恩，圖報之切；而歸宿於「揚鑣」二句。憂主之辱，惜年之衰，正公本懷，而此二句又一篇之骨也。二節自「社稷經綸」至「望卷西夷」。蓋傷時之亂，而直窮病根，在「總戎」、「降將」二語。「存大體」，譏其討賊之不嚴也；致降將止「飾虛詞」，負固日甚，唐之終於不振，以至於亡，病皆坐此。三節自「不必陪玄圃」至「蜀使下何之」。痛當時以用兵而重斂，致民窮盜起，貽害無極。所吃緊在「凶兵」、「講殿」二語，乃救時之急著也。四節自「釣瀨疏墳」起至末。自悲所遭之窮，而屬望當事者。歸重於「愼交綏」，蓋隱語也。《左傳》：秦、晉出戰，交綏。注謂不相爭而兩退也。兩退者，秦之謀也。秦兵將遁，詐使行人請明日相見；臾騈知之，欲薄諸河，竟沮於趙穿以致失事，由秦人用士會之謀也。想爾時當事之人，有好勇而狂如趙穿，而又有我之叛人爲賊謀如士會者。故微言之，待人之自悟也。◯「省郎已遲」，又復「端居灩澦」，所以有「白首淒其」之悲。◯「酒賦」公所深嗜，何云「逢」、「欺」？此省愆語，因「寂寞」、「磷緇」，而想其受累不少也。◯「揚鑣」、「拔劍」一聯眞驚人語，憤激悲壯，必非取給於脣吻者。◯「社稷」、「風雲」語，蓋以起下，謂居此地、際此期，不能乘機會以展經綸，致有下文所言之亂；「血流」、「涕泗」，正爲是也。◯「四瀆」分布中國，此泛「樓船」，見無地非兵也；連下四句，追敍肅宗時事。◯「先帝嚴靈寢」，謂肅宗初崩時，「宗臣」如李、郭輩皆在，故云「切受遺」。代宗初立，佐以宗臣，宜有一番振刷。而「突騎」曰「猶」，則如故也，「張旗」曰「競」，則轉甚也。◯「嗟膠漆」恐有誤字。◯「總戎」必指宦官專兵權，如魚朝恩輩；云「存大體」，微詞也。繼以貢絕、壤削，虜夷交訌，誰實爲之？則微而顯矣！眞史筆也。北虜昔順今寇，故曰「翻」；西夷傾國而來，故曰「卷」。◯「待具茨」，自比馬童以待黃帝之問，而對之以銷兵、開講二語也。「廟算」不然，故日「高難測」；然杞人憂天，實在茲耳。◯夔府孤城，舉近以該遠；綠林是已然事，小患不除，大亂必起，雖車駕親征，而往事不可追矣。「蒼生察眉」，謂不可使有蹙頞之狀也。◯貞觀之政，不出銷兵、開講，而議堂不用，故「飛檄」、「競錐」，此正廟算之不可測者。「蕭車」二語，申言「雲夢之難追」也。◯「釣瀨」、「耕巖」，而墳籍疏、弈棊進，則已無意於人世矣。然見傾陽之葵，猶有轉亂爲治之想；因致囑當事有志雲臺之業者，蓋功不必自己出也。
PDF4.162
「賞月」、「傾陽」一聯，用意沉著。蓋中秋賞月則延賓，今無賓可延，則延月中之桂，與爲賓主，狀羈孤之極也；「露葵」，朝葵也，朝陽一出，葵已傾向，其急如此；而吾急君之念，與之競逐，狀憂君之至也。舊註「嚴靈寢」、「切受遺」、「總戎」謂代宗，「綠林」、「雲夢」指荆、楚。俱誤。余箋業已改正，觀者詳之。「哀歌欲和誰」，謂我哀歌而欲和者誰也。
PDF4.169
邵云：「田父嗟膠漆」，膠漆所以爲弓，言誅求之多，故田父嗟怨也。亦牽強。兵器有鐵蒺藜，所以禦馬。所在布蒺藜，而行人避之也。此或是。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1420,PDF3.442,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》781,PDF851

【譯文】

=今====================================================
張志烈主編《杜詩全集（今注本）》3.1601,PDF1667

【注釋】
〖〗
	
【大意】
〚〛
=====================================================
講3/422,仇3/1420,校8/4161,虎3/533,全781,新2/1197,今3/1601,趙2/1062,臆436,心3/764,鏡707,銭2/525,洙1524,唐7/2516
