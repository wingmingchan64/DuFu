4507 承聞河北諸道節度入朝歡喜口號絕句十二首

其一

祿山作逆降天誅，更有思明亦已無。
洶洶人寰猶不定，時時戰鬥欲何須。

其二

社稷蒼生計必安，蠻夷雜種錯相干。
周宣漢武今王是，孝子忠臣後代看。

其三

喧喧道路多歌謠，河北將軍盡入朝。
始是乾坤王室正，卻交江漢客魂銷。

其四

不道諸公無表來，茫然庶事遣人猜。
擁兵相學干戈銳，使者徒勞百萬迴。

其五

鳴玉鏘金盡正臣，修文偃武不無人。
興王會靜妖氛氣，聖壽宜過一萬春。

其六

英雄見事若通神，聖哲爲心小一身。
燕趙休矜出佳麗，宮闈不擬選才人。

其七

抱病江天白首郎，空山樓閣暮春光。
衣冠是日朝天子，草奏何時入帝鄕。

其八

澶漫山東一百州，削成如桉抱青丘。
苞茅重入歸關內，王祭還供盡海頭。

其九

東逾遼水北滹沱，星象風雲喜共和。
紫氣關臨天地闊，黃金臺貯俊賢多。

其十

漁陽突騎邯鄲兒，酒酣並轡金鞭垂。
意氣卽歸雙闕舞，雄豪復遣五陵知。

其十一

李相將軍擁薊門，白頭雖老赤心存。
竟能盡說諸侯入，知有從來天子尊。

其十二

十二年來多戰場，天威已息陣堂堂。
神靈漢代中興主，功業汾陽異姓王。
=粵====================================================
陳永明《杜甫全集粵音注音》

【注音】
承聞河北諸道節度入朝歡喜口號絕句十二首
sing4 man4 ho4 bak1 zyu1 dou6 zit3 dou6 jap6 ciu4 fun1 hei2 hau2 hou4 zyut6 geoi3 sap6 ji6 sau2

其一

祿山作逆降天誅，更有思明亦已無
luk6 saan1 zok3 jik6 gong3 tin1 zyu1, gang3 jau5 si1 ming4 jik6 ji5 mou4
-----------------------------------------------------
洶洶人寰猶不定，時時戰鬥欲何須
hung1 hung1 jan4 waan4 jau4 bat1 ding6, si4 si4 zin3 dau3 juk6 ho4 seoi1

其二

社稷蒼生計必安，蠻夷雜種錯相干
se5 zik1 cong1 sang1 gai3 bit1 on1, maan4 ji4 zaap6 zung2 cok3 soeng1 gon1
-----------------------------------------------------
周宣漢武今王是，孝子忠臣後代看
zau1 syun1 hon3 mou5 gam1 wong4 si6, haau3 zi2 zung1 san4 hau6 doi6 hon1

其三

喧喧道路多歌謠，河北將軍盡入朝
hyun1 hyun1 dou6 lou6 do1 go1 jiu4, ho4 bak1 zoeng1 gwan1 zeon6 jap6 ciu4
-----------------------------------------------------
始是乾坤王室正，卻交江漢客魂銷
ci2 si6 kin4 kwan1 wong4 sat1 zing3, koek3 gaau1 gong1 hon3 haak3 wan4 siu1

其四

不道諸公無表來，茫然庶事遣人猜
bat1 dou6 zyu1 gung1 mou4 biu2/biu1 loi4, mong4 jin4 syu3 si6 hin2 jan4 caai1
擁兵相學干戈銳，使者徒勞百萬迴
jung2 bing1 soeng1 hok6 gon1 gwo1 jeoi6, si3 ze2 tou4 lou4 baak3 maan6 wui4

其五

鳴玉鏘金盡正臣，修文偃武不無人
ming4 juk6 coeng1 gam1 zeon6 zing3 san4, sau1 man4 jin2 mou5 bat1 mou4 jan4
興王會靜妖氛氣，聖壽宜過一萬春
hing1/hing3 wong4 wui6 zing6 jiu2/jiu1 fan1 hei3, sing3 sau6 ji4 gwo3 jat1 maan6 ceon1

其六

英雄見事若通神，聖哲爲心小一身
jing1 hung4 gin3 si6 joek6 tung1 san4, sing3 zit3 wai6/wai4 sam1 siu2 jat1 san1
燕趙休矜出佳麗，宮闈不擬選才人
jin3 ziu6 jau1 ging1/gwaan1 ceot1 gaai1 lai6, gung1 wai4 bat1 ji5 syun2 coi4 jan4

其七

抱病江天白首郎，空山樓閣暮春光
pou5 bing6 gong1 tin1 baak6 sau2 long4, hung1 saan1 lau4 gok3 mou6 ceon1 gwong1
衣冠是日朝天子，草奏何時入帝鄕
ji1 gun1/gun3 si6 jat6 ziu1/ciu4 tin1 zi2, cou2 zau3 ho4 si4 jap6 dai3 hoeng1

其八

澶漫山東一百州，削成如桉抱青丘
daan6/sim4/daan3 maan6 saan1 dung1 jat1 baak3 zau1, soek3 sing4 jyu4 on1/ngon3/wun2 pou5 cing1 jau1
苞茅重入歸關內，王祭還供盡海頭
baau1 maau4 cung4 jap6 gwai1 gwaan1 noi6, wong4 zai3 waan4 gung1/gung3 zeon6 hoi2 tau4

其九

東逾遼水北滹沱，星象風雲喜共和
dung1 jyu6/jyu4 liu4 seoi2 bak1 wu4/fu1 to4, sing1 zoeng6 fung1 wan4 hei2 gung6 wo4/wo6
紫氣關臨天地闊，黃金臺貯俊賢多
zi2 hei3 gwaan1 lam4 tin1 dei6 fut3, wong4 gam1 toi4 cyu5/cyu2 zeon3 jin4 do1

其十

漁陽突騎邯鄲兒，酒酣並轡金鞭垂
jyu4 joeng4 dat6 ke4/kei4 ham4/haan4/hon4 daan1 ji4, zau2 ham4 bing6/bing3 bei3 gam1 bin1 seoi4
意氣卽歸雙闕舞，雄豪復遣五陵知
ji3 hei3 zik1 gwai1 soeng1 kyut3 mou5, hung4 hou4 fau6 hin2 ng5 ling4 zi1

其十一

李相將軍擁薊門，白頭雖老赤心存
lei5 soeng1 zoeng1 gwan1 jung2 gai3 mun4, baak6 tau4 seoi1 lou5 cik3 sam1 cyun4
竟能盡說諸侯入，知有從來天子尊
ging2 nang4 zeon6 syut3 zyu1 hau4 jap6, zi1 jau5 cung4 loi4 tin1 zi2 zyun1/zeon1

其十二

十二年來多戰場，天威已息陣堂堂
sap6 ji6 nin4 loi4 do1 zin3 coeng4, tin1 wai1 ji5 sik1 zan6 tong4 tong4
神靈漢代中興主，功業汾陽異姓王
san4 ling4 hon3 doi6 zung1 hing1/hing3 zyu2, gung1 jip6 fan4 joeng4 ji6 sing3 wong4


=蕭====================================================
蕭滌非主編《杜甫全集校注》8.4507,djvu4684

【異文、夾注】
〖祿山〗禄山
〖鬥〗鬬
〖歌謠〗謌謡
〖卻交〗却交
〖干戈銳〗干戈鋭
〖百萬迴〗百萬廻
〖宮闈〗宫闈
〖入帝鄕〗入帝鄉
〖歸關內〗歸闗内
〖北滹沱〗北滹沲
〖卽歸〗即歸
〖盡說〗盡説
〖多戰場〗多戰塲
=全====================================================
《全唐詩》7.2519,PDF7.298,《御製全唐詩》2649

【異文、夾注】
〖喧喧道路多歌謠〗喧喧道路多歌[一作好童]謠
〖時時戰鬥欲何須〗時時鬬戰欲何須
〖河北將軍盡入朝〗河北將軍盡入朝。[大曆二年。淮南李忠臣、汴宋田神功、鳳翔李抱玉俱先後入朝。河北諸鎭未有入朝者。或傳聞未實耳。]*
〖始是乾坤王室正〗始[一作自]是乾坤王室正
〖卻交江漢客魂銷〗卻交[一作教]江漢客魂銷
〖不道諸公無表來〗不[一作北]道諸公無表來
〖茫然庶事遣人猜〗茫然[一作茫]庶事遣[一作使]人猜
〖使者徒勞百萬迴〗使者徒勞百萬[一作萬里]迴。[此追言前此拒順之事。]
〖興王會靜妖氛氣〗興王會靜[一作盡]妖氛氣
〖草奏何時入帝鄕〗草奏何時[一作人]入帝鄕
〖澶漫山東一百州〗澶[音憚。縱逸也。莊子。澶漫爲樂。]漫山東一百州
〖星象風雲喜共和〗星象風雲喜[一作氣]共和
〖李相將軍擁薊門〗李相將軍[謂光弼]擁薊門
〖白頭雖老赤心存〗白頭雖老[一作惟有]赤心存
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1624,PDF4.172,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================講4/175，仇4/1624，校8/4507，虎4/131，全919，新2/1365，今3/1694，趙2/908，臆476，心3/855，鏡754，銭2/532，洙1440，唐7/2519
