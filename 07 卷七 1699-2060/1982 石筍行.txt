1982 石筍行

君不見益州城西門，陌上石筍雙高蹲。
古來相傳是海眼，苔蘚蝕盡波濤痕。
雨多往往得瑟瑟，此事恍惚難明論。
恐是昔時卿相墓，立石爲表今仍存。
惜哉俗態好蒙蔽，亦如小臣媚至尊。
政化錯迕失大體，坐看傾危受厚恩。
嗟爾石筍擅虛名，後來未識猶駿奔。
安得壯士擲天外，使人不疑見本根。
=粵====================================================
陳永明《杜甫全集粵音注音》

【注音】
石筍行
sek6 seon2 hang4

君不見益州城西門，陌上石筍雙高蹲
gwan1 bat1 gin3 jik1 zau1 sing4 sai1 mun4, mak6 soeng6 sek6 seon2 soeng1 gou1 deon1
-----------------------------------------------------
古來相傳是海眼，苔蘚蝕盡波濤痕
gu2 loi4 soeng1 cyun4 si6 hoi2 ngaan5, toi4 sin2 sik6 zeon6 bo1 tou4 han4
-----------------------------------------------------
雨多往往得瑟瑟，此事恍惚難明論
jyu5 do1 wong5 wong5 dak1 sat1 sat1, ci2 si6 fong2 fat1 naan4 ming4 leon4
-----------------------------------------------------
恐是昔時卿相墓，立石爲表今仍存
hung2 si6 sik1 si4 hing1 soeng1 mou6, lap6 sek6 wai4 biu2 gam1 jing4 cyun4
-----------------------------------------------------
惜哉俗態好蒙蔽，亦如小臣媚至尊
sik1 zoi1 zuk6 taai3 hou3 mung4 bai3, jik6 jyu4 siu2 san4 mei6 zi3 zyun1
-----------------------------------------------------
政化錯迕失大體，坐看傾危受厚恩
zing3 faa3 co3 ng5 sat1 daai6 tai2, zo6 hon3 king1 ngai4 sau6 hau5 jan1
-----------------------------------------------------
嗟爾石筍擅虛名，後來未識猶駿奔
ze1 ji5 sek6 seon2 sin6 heoi1 ming4, hau6 loi4 mei6 sik1 jau4 zeon3 ban1
-----------------------------------------------------
安得壯士擲天外，使人不疑見本根
on1 dak1 zong3 si6 zaak6 tin1 ngoi6, si3 jan4 bat1 ji4 gin3 bun2 gan1

【韻部】
〚3.1.7〛門：元韻
〚3.2.7〛蹲：元韻
〚4.2.7〛痕：元韻
〚5.2.7〛論：元韻
〚6.2.7〛存：元韻
〚7.2.7〛尊：元韻
〚8.2.7〛恩：元韻
〚9.2.7〛奔：元韻
〚10.2.7〛根：元韻

【體裁】
七古

【其他】
1. 瘞，ji3，埋也。
=典====================================================
《引典出處》

【注釋】
〖君不見益州城西門〗
〖陌上石筍雙高蹲〗
〖古來相傳是海眼〗
〖苔蘚蝕盡波濤痕〗
〖雨多往往得瑟瑟〗
〖此事恍惚難明論〗
〖恐是昔時卿相墓〗
〖立石爲表今仍存〗
〖惜哉俗態好蒙蔽〗
〖亦如小臣媚至尊〗
〖政化錯迕失大體〗
〖坐看傾危受厚恩〗
〖嗟爾石筍擅虛名〗
〖後來未識猶駿奔〗
〖安得壯士擲天外〗
〖使人不疑見本根〗
=郭===================================================
郭知達《新刊校定集注杜詩》臺PDF1.353,中PDF4.91

【異文、夾注】
〖1〗石笋行
〖陌上石筍雙高蹲〗陌上石笋雙高蹲
〖古來相傳是海眼〗古來[一作老]相傳是海眼
〖苔蘚蝕盡波濤痕〗苔蘚食盡波濤痕
〖嗟爾石筍擅虛名〗嗟爾石笋擅虚名

【注釋】
〖1〗集注：杜光庭《石筍記》云：成都子城西曰興義門、金容坊，有通衢，幾百五十步，有石二株，挺然聳峭，高丈餘，圍八九尺。耆舊傳云：其名有六，曰石筍，曰蜀妃闕，曰沉犀石，曰魚鳧仙壇，曰西海之眼，曰五丁石門，皆非。《圖經》云：「石筍街乃前秦寺之遺址，殿宇樓臺，咸以金寶飾之，爲一代之勝槪，後遭兵火而廢。或遇夏秋霖雨，里人猶拾珠玉異物。」前蜀丞相諸葛亮命掘之，俯觀方驗測，隱其象，有篆字曰蚕叢氏啟國誓蜀之碑。以二石柱橫理連接，鐵貫其中，歷代故不可毀。復鐫五字：濁歜燭觸蠲。時人莫能曉察，惟孔明默悟斯旨，令左右瘞之。後蜀主李雄召丞相范賢，詰其所自，掘而詳之。賢議曰：然厥字五，其理各有所主。亥子歲，濁字可記，主其水災；寅卯歲，歜字可記，主其饑饉；己午歲，燭字可記，主其火災；申酉歲，觸字可記，主其兵革；辰戌、丑未歲，蠲字可記，主稼穡充益，民物富瞻。悉以年事推之，應驗符響。又云：蜀之城壘，方隅不正，以景測之，石筍於南北爲定，無所偏邪。今按，石筍在西門外，僅百五十步，二株雙蹲，一南一北。石筍長一丈六尺，圍極於九尺五寸；南筍長一丈三尺，圍極於一丈二尺。南筍蓋公孫述時折，故長不逮北筍。◯趙云：此篇作於上元元年。是年李輔國日離間二宮，擅權之迹甚彰，故因賦石筍而指譏李輔國也。
〖陌上石筍雙高蹲〗《成都記》：石筍各折爲五六段，相續以立，人云五丁檐，亦曰蜀王妃墓表。公孫述時，此石折，故治中從事任文公歎曰：西州智士死，吾其當之。歲中果卒。
〖苔蘚蝕盡波濤痕〗《成都記》：距石筍二三尺，每夏月大雨，往往陷作土穴，泓水湛然。以竹測之，深不可及，以繩繫石而投其下，愈投而愈無窮，凡三五日，忽然不見。嘉祐春，牛車碾地忽陷，亦測而不能達。父老云：見此多矣，此亦甚異者，故有海眼之說云。◯趙云：按唐劉崇遠作《金華子書》載海眼一事，云：北海郡國發得五銖錢，取之不盡，得一石，記云：此是海眼。《華陽風俗記》曰：蜀人曰：我州之西有石筍焉，天地之植，以鎭海眼，動則洪濤大濫。
〖此事恍惚難明論〗《成都記》：石筍及林亭沙石之地，雨過必有小珠，或青黃如粟者，亦有細孔，可以貫絲。◯薛云：瑟瑟，碧珠也。《杜陽雜編》有瑟瑟幕，其色如瑟瑟，輕明虛薄，無與爲比。◯《杜補遺》：《酉陽雜俎》：蜀石筍街，夏中大雨，往往得雜色小珠，俗謂之地當海眼，莫知其故。蜀僧惠嶷曰：前史說蜀少城飾以金璧珠翠，桓溫怒其太侈，焚之，合在此地。今拾得小珠，時有孔者，得非是乎？餘同薛。
〖立石爲表今仍存〗揚雄《蜀王本紀》云：成都丈夫化爲女子，顏色美絕，蓋山精也。蜀王納以爲妃，無幾，物故。乃發卒之武都檐土，葬於成都郭中，號曰武檐。以石作鏡一枚，表其墓。《華陽國志》曰：王哀念之，遣五丁之武都，檐土爲妃作冢。蓋地數畝，高七丈立石，俗今名爲石筍。◯趙云：公亦又以意逆之，不敢專指爲何人墓耳。武檐土葬，如上所載。又嘗觀《錄異記》所載：乾寧二年，蜀州刺史、節度參謀李師恭治第於成都錦浦里北門。第西與李冰祠鄰。距宅之北，地形漸高，崗西南與祠相接。於其堂北鑿地五六尺，得大冢，塼甓甚固。於塼外得金錢數十枚，各重十八銖，不知誰氏墓也。其地北百許步，有石筍，知石筍卽此之闕矣。《錄異記》所載如此，則公所謂，恐是承古老相傳云。
〖惜哉俗態好蒙蔽〗《莊子》：蔽蒙之民。
〖亦如小臣媚至尊〗趙云：此正以專指李輔國一內臣耳，連結張妃，肅宗信任之，呼爲阿父。乾元元年，張妃爲皇后，而輔國之權尤熾，人爭附之。公於《祭房相國文》云：太子卽位，揖讓倉卒；小臣用權，尊貴倏忽。正以言李輔國，則今詩云如小臣媚至尊者，石筍以一堆石而蒙蔽於人，人或指爲海眼，或指爲表墓，說終不明。此可惡而俗態好，其蒙蔽如輔國之蔽肅宗，而人信好之也。
〖政化錯迕失大體〗趙云：言肅宗信之也。
〖坐看傾危受厚恩〗時林甫、國忠傾危王室，故子美此詩有所謂耳。◯趙云：言輔國之寵幸也。舊注引李林甫、楊國忠，蓋公乾元二年離同谷來蜀，作此詩時，李與楊已死矣。又二公皆爲相，豈可謂之小臣耶？
〖後來未識猶駿奔〗《詩》：駿奔走在廟。趙云：言人之爭附輔國也。
〖使人不疑見本根〗梁沈約詩云：安得壯士駐奔曦。《華陽風俗錄》云：蜀人曰：我州之西有石筍焉，天植之以鎭海眼，動則江濤大濫。四方之人有來觀者，則奇而怪之。贊皇公曰：夫筍之爲狀也，亭亭揭峭，高然若削，圭芒天成，神矣！今小大相疊，至八九節，束以鐵鼓，出於人力，又何神乎！遂命抽出鐵鼓，伺事變怪，則寂然而神怪不作。◯趙云：言要使天下知其一內臣耳也。公作是詩，在上元元年之夏七月，輔國果離間二宮，矯詔遷上皇於西內矣。公之遠見，不亦明乎。漢高祖：安得猛士兮守四方。宋玉：長劍耿介倚天外。
=蕭====================================================
蕭滌非主編《杜甫全集校注》4.1982,djvu2159

【異文、夾注】
〖1〗石笋行
〖陌上石筍〗陌上石笋
〖爲〗為
〖嗟爾石筍〗嗟爾石笋

=全====================================================
《全唐詩》7.2303,PDF7.82,《御製全唐詩》2422

【異文、夾注】
〖1〗石筍行[石筍在成都西門外。二株雙蹲。一南一北。陸游曰。其狀不類筍。乃累石爲之。]
〖陌上石筍雙高蹲〗陌[一作街]上石筍雙高蹲
〖古來相傳是海眼〗古來[一作老。一作遠。]相傳是海眼
〖苔蘚蝕盡波濤痕〗苔蘚蝕[一作食]盡波濤痕
〖雨多往往得瑟瑟〗雨多[一作來]往往得瑟瑟。[石筍街乃眞珠樓基。昔胡人立大秦寺。其門十間。悉以珠玉貫之爲簾。後摧毀。故多瑟瑟。乃碧珠也。]*
〖恐是昔時卿相墓〗恐是昔時卿相墓[一作冢]
=名====================================================
《名家注評全唐詩》427,PDF485

【注釋】
〖1〗石筍：《華陽國志》：「蜀有五丁力士，能移山，舉萬鈞，每王薨，輒立大石長三丈重千鈞爲墓志，今石筍是也。號曰石筍。」
益州：卽成都。
〖海眼〗《華陽風俗記》：「蜀人曰：我州之西有石筍焉，天地之堆，以鎭海眼，動則洪濤大濫。」
〖瑟瑟〗碧珠。《成都記》載：「石筍之地，雨過必有小珠，或青黃如粟。亦有細孔，可以貫絲。」
〖表〗標記。
〖俗態〗俗見，指無稽之傳說。
〖小臣〗指宦官。
〖政化〗政治教化。
〖錯迕〗乖離。
〖未識〗指不明眞相者。
〖駿奔〗快跑。
〖本根〗原本眞相。

【評論】
吳瞻泰《杜詩提要》：絕大議論，忽發在石筍極細事中，使人動心駭目，正不必泥其所指也。橫插一段正論，無從捉摸，忽又挽到石筍上去，煞出「不疑」二字，不惟三疑案收挽明晰，並使小臣一段，瑩徹如鏡，線索極隱極細，其來無端，其去無迹，下筆眞有神也。
盧元昌《杜詩闡》：輔國本飛龍廏小兒，官判元帥，朝廷呼尙父，如石筍擅虛名，忘本根也。決事銀臺，關白承旨，可謂乖進失政體矣。宰相率子弟禮，節度皆門下士，可謂後生皆駿奔矣。與張良娣表里禁中，共媚至尊，直侍帷幄，專事蒙敝也。自靈武給事銀膺，疊膺寵秩，其受厚恩，適足搖動東宮，傾危社稷耳。 
=奭====================================================
王嗣奭《杜臆》120,PDF173,142,PDF2.96

【異文、夾注】
〖1〗石笋行

【評論】
此詩專爲俗好蒙蔽，小臣獻媚，有感而借石筍以發之。如武后時新豐縣有山湧出，則名之爲慶山。開元廿九年，上夢玄元皇帝云：「吾像在京城西南。」遣使求，得之於盩厔。此必有小臣爲之先導。又天寶七載，或言玄元皇帝降於華清宮之朝元閣；後山人王玄翼上言寶仙洞有妙寶眞符，求得之，是也。

【按語】
盩厔，zau1 zat6。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.833,PDF2.401,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》411,PDF481

【譯文】
〚〛
=今====================================================
張志烈主編《杜詩全集（今注本）》2.730,PDF796

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================講2/351,仇2/833,校4/1982,虎2/408,全411,新1/647,今2/730,趙1/401,臆176,心1/270,鏡323,銭1/114,洙0401,唐7/2303
