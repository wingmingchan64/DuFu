1699 發秦州[乾元二年，自秦州赴同谷縣紀行十二首]

我衰更懶拙，生事不自謀。
無食問樂土，無衣思南州。
漢源十月交，天氣如涼秋。
草木未黃落，況聞山水幽。
栗亭名更嘉，下有良田疇。
充腸多薯蕷，崖蜜亦易求。
密竹復冬筍，清池可方舟。
雖傷旅寓遠，庶遂平生遊。
此邦俯要衝，實恐人事稠。
應接非本性，登臨未銷憂。
谿谷無異石，塞田始微收。
豈復慰老夫，惘然難久留。
日色隱孤戍，烏啼滿城頭。
中宵驅車去，飲馬寒塘流。
磊落星月高，蒼茫雲霧浮。
大哉乾坤內，吾道長悠悠。
=粵====================================================
陳永明《杜甫全集粵音注音》

【注音】
發秦州
faat3 ceon4 zau1

我衰更懶拙，生事不自謀
ngo5 seoi1 gang3 laan5 zyut3, sang1 si6 bat1 zi6 mau4
-----------------------------------------------------
無食問樂土，無衣思南州
mou4 sik6 man6 lok6 tou2, mou4 ji1 si1 naam4 zau1
-----------------------------------------------------
漢源十月交，天氣如涼秋
hon3 jyun4 sap6 jyut6 gaau1, tin1 hei3 jyu4 loeng4 cau1
-----------------------------------------------------
草木未黃落，況聞山水幽
cou2 muk6 mei6 wong4 lok6, fong3 man4 saan1 seoi2 jau1
-----------------------------------------------------
栗亭名更嘉，下有良田疇
leot6 ting4 ming4 gang3 gaa1, haa6 jau5 loeng4 tin4 cau4
-----------------------------------------------------
充腸多薯蕷，崖蜜亦易求
cung1 coeng4 do1 syu4 jyu6, ngaai4 mat6 jik6 ji6 kau4
-----------------------------------------------------
密竹復冬筍，清池可方舟
mat6 zuk1 fau6 dung1 seon2, cing1 ci4 ho2 fong1 zau1
-----------------------------------------------------
雖傷旅寓遠，庶遂平生遊
seoi1 soeng1 leoi5 jyu6 jyun5, syu3 seoi6 ping4 sang1 jau4
-----------------------------------------------------
此邦俯要衝，實恐人事稠
ci2 bong1 fu2 jiu3 cung1, sat6 hung2 jan4 si6 cau4
-----------------------------------------------------
應接非本性，登臨未銷憂
jing1/jing3 zip3 fei1 bun2 sing3, dang1 lam4 mei6 siu1 jau1
-----------------------------------------------------
谿谷無異石，塞田始微收
kai1 guk1 mou4 ji6 sek6, coi3 tin4 ci2 mei4 sau1
-----------------------------------------------------
豈復慰老夫，惘然難久留
hei2 fau6 wai3 lou5 fu1, mong5 jin4 naan4 gau2 lau4
-----------------------------------------------------
日色隱孤戍，烏啼滿城頭
jat6 sik1 jan2 gu1 syu3, wu1 tai4 mun5 sing4 tau4
-----------------------------------------------------
中宵驅車去，飲馬寒塘流
zung1 siu1 keoi1 ce1 heoi3, jam3 maa5 hon4 tong4 lau4
-----------------------------------------------------
磊落星月高，蒼茫雲霧浮
leoi5 lok6 sing1 jyut6 gou1, cong1 mong4 wan4 mou6 fau4
-----------------------------------------------------
大哉乾坤內，吾道長悠悠
daai6 zoi1 kin4 kwan1 noi6, ng4 dou6 coeng4 jau4 jau4

【韻部】
〚3.2.5〛謀：尤韻
〚4.2.5〛州：尤韻
〚5.2.5〛秋：尤韻
〚6.2.5〛幽：尤韻
〚7.2.5〛疇：尤韻
〚8.2.5〛求：尤韻
〚9.2.5〛舟：尤韻
〚10.2.5〛遊：尤韻
〚11.2.5〛稠：尤韻
〚12.2.5〛憂：尤韻
〚13.2.5〛收：尤韻
〚14.2.5〛留：尤韻
〚15.2.5〛頭：尤韻
〚16.2.5〛流：尤韻
〚17.2.5〛浮：尤韻
〚18.2.5〛悠：尤韻

【體裁】
五古
=典====================================================
《引典出處》

【注釋】
〖我衰更懶拙〗
〖生事不自謀〗
〖無食問樂土〗
〖無衣思南州〗
〖漢源十月交〗
〖天氣如涼秋〗
〖草木未黃落〗
〖況聞山水幽〗
〖栗亭名更嘉〗
〖下有良田疇〗
〖充腸多薯蕷〗
〖崖蜜亦易求〗
〖密竹復冬筍〗
〖清池可方舟〗
〖雖傷旅寓遠〗
〖庶遂平生遊〗
〖此邦俯要衝〗
〖實恐人事稠〗
〖應接非本性〗
〖登臨未銷憂〗
〖谿谷無異石〗
〖塞田始微收〗
〖豈復慰老夫〗
〖惘然難久留〗
〖日色隱孤戍〗
〖烏啼滿城頭〗
〖中宵驅車去〗
〖飲馬寒塘流〗
〖磊落星月高〗
〖蒼茫雲霧浮〗
〖大哉乾坤內〗
〖吾道長悠悠〗
=郭===================================================
郭知達《新刊校定集注杜詩》臺PDF1.320,中PDF4.14

【異文、夾注】
〖1〗發秦州[乾元二年，自秦州赴同谷縣，紀行十二首]
〖我衰更懶拙〗我衰更嬾拙
〖密竹復冬筍〗密竹復冬笋
〖庶遂平生遊〗庶遂平生游
〖塞田始微收〗塞田始微収
〖惘然難久留〗惘然難乆留
〖大哉乾坤內〗大哉乾坤内

【注釋】
〖無衣思南州〗《詩》：適彼樂土。雪賦：裸壤垂繒。注：不衣國也。謝靈運：南州實炎德，桂樹陵寒山。◯趙云：言其行止無定也。《莊子》云：吾無糧，我無食。因無食，故問樂土而往就也。《楚辭》云：嘉南州之炎德。南州氣暖，因無衣，故思南州，藉其暖也。
〖天氣如涼秋〗鮑云：漢源屬同谷郡。大槪美同谷風土多暄，利於貧士，非九月、十月之交去秦也。《詩》：十月之交。
〖下有良田疇〗趙云：漢源栗亭，蓋同谷地，今成州也。按《九域志》：二縣，曰同谷，曰栗亭矣。地在秦之南界首，去秦一百九十五里。《月令》：草木黃落。
〖充腸多薯蕷〗永和初，有采藥於衡者，道迷糧盡，過息巖下，見一老翁，四五年少對執書，告之以飢，與之食物如薯蕷，後不復飢。◯《杜補遺》：陶隱居云：薯蕷處處有之，掘取食之以充糧。《圖經》云：湖、閩中出一種，根如芋而皮紫色，煎煮食之，俱美。彼土人呼曰藷。音殊。《山海經》云：景山北望少澤，多藷藇。音與，與薯蕷同。郭璞云：根似芋，可食。江南人呼藷爲儲，語有輕重爾。其實一種，南北之產不同，故其形類差別。
〖崖蜜亦易求〗《杜補遺》：本草載石蜜。陶隱居云：卽崖蜜也，高山巖石間作之。又，木蜜，呼爲食密，懸樹枝作之。張華《博物志》云：遠方山郡幽僻處出蜜，所著巉巖石壁，非攀緣所及，唯於山頂籃轝自懸挂下，遂得采取。僧覺範冷齋夜話載：東坡《橄欖詩》云：待得微甘回齒頰，已輸崖蜜十分甜。乃云崖蜜事。《鬼谷子》曰：照夜清螢也。百花醴蜜也。崖蜜櫻桃也。◯趙云：《鬼谷子》之書，揣摩捭闔，談說之書耳，豈曾論及名物哉！今其書在世間可考也，而洪覺範敢爾眩惑學者，今因此及之。
〖清池可方舟〗《西都賦》：鏡清流。又：方舟並鶩，俛仰極樂。注：方，並也。◯趙云：謝靈運《登石門最高頂》詩：蜜竹使徑迷。方舟，並兩船。《爾雅》：大夫方舟。
〖登臨未銷憂〗趙云：《漢書》①：李爕曰：涼州，天下要衝。王子敬過越州，見潭壑澄澈，清流寫注，乃云：山川之美，使人應接不暇。宋玉：登山臨水送將歸。王粲《登樓賦》云：登茲樓以四望，聊暇日以銷憂。
〖惘然難久留〗趙云：以景趣言之，則谿谷無異石；以地利言之，則塞田始微收。皆不足以慰我懷抱而當去也。
〖烏啼滿城頭〗趙云：何遜詩曰：團團日隱洲。鳥啼，見第一卷《哀王孫》注。
〖飲馬寒塘流〗古詩：《飲馬長城窟》。
〖蒼茫雲霧浮〗趙云：古詩：兩頭織織新月生，磊磊落落向曙星。庾信詩：寂寞歲陰窮，蒼茫雲貌同。
〖吾道長悠悠〗《易》曰：大哉乾元。《詩》曰：悠悠蒼天。

【校記】
①語見《後漢書·李固傳》。
=蕭====================================================
蕭滌非主編《杜甫全集校注》4.1699,djvu1876

【異文、夾注】
〖懶〗嬾
〖筍〗笋
=全====================================================
《全唐詩》7.2294,PDF7.73,《御製全唐詩》2414

【異文、夾注】
〖1〗發秦州[原注。乾元二年。自秦州赴同谷縣紀行。]
〖天氣如涼秋〗天氣涼如[一作如涼]秋
〖況聞山水幽〗況聞山水[一作東]幽
〖栗亭名更嘉〗栗亭[同谷有栗亭鎭]名更佳
〖雖傷旅寓遠〗雖傷[一作云]旅寓遠
〖谿谷無異石〗谿谷無異石[一作名]
〖豈復慰老夫〗豈復慰老夫[一作大]
〖惘然難久留〗惘[一作炯]然難久留
=名====================================================
《名家注評全唐詩》415,PDF473

【異文、夾注】
〖無食問樂土〗無食問樂土。[師古：同谷不經殘破，故云樂土。]*

【注釋】
〖1〗秦州：治所在今甘肅省天水市。
〖生事〗猶生計。
〖南州〗同谷，蜀北秦南，故曰南州。
〖漢源〗指同谷，是西漢水的發源地。
〖交〗初。
〖栗亭〗屬同谷。
〖薯蕷〗山藥，有野生、家生兩種，此指野山藥。
〖崖蜜〗又名石蜜。一種野蜂釀於山崖間的蜜。
〖方舟〗並舟，指兩船並行。
〖塞田〗猶薄田。
〖中宵〗半夜。
〖磊落〗錯落分明貌。

【評論】
錢謙益《杜工部集箋注》：《寰宇記》：同谷縣有栗亭鎭，咸通中，刺史趙鴻刻石同谷曰：「工部題栗亭十韻，不復見。」鴻詩曰：「杜甫栗亭詩，詩人多在口。悠悠二甲子，題記今何有？」
王嗣奭《杜臆》：無食二句，此公卜居本意，然時無地主，衣食從何得之？所以東柯、同谷，終非駐足之所也。
=奭====================================================
王嗣奭《杜臆》1.109,PDF162,130,PDF2.72

【評論】
按：《一統志》：「栗亭在成縣東五十里，魏時置栗亭縣。」「無食問樂土，無衣思南州」，乃此公卜居本意；然無賢地主，衣食何從得之？所以東柯、同谷，終非駐足之所也。此詩結語難於下筆，「大哉乾坤內，吾道長悠悠」，亦近亦遠，結得恰好。◯「漢源」非縣，乃同谷別名，在今成縣，隋名漢陽郡，豈以是名漢源耶？「此邦」謂秦州。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.672,PDF2.240,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》317,PDF387

【譯文】
〚〛
=今====================================================
張志烈主編《杜詩全集（今注本）》2.645,PDF711

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講2/129,仇2/672,校4/1699,虎2/212,全317,新1/520,今2/645,趙1/354,臆160,心1/73,鏡287,銭1/99,洙0320,唐7/2294
