2001 戲題畫山水圖歌[王宰畫，宰丹青絕倫]

十日畫一水，五日畫一石。
能事不受相促迫，王宰始肯留真跡。
壯哉崑崙方壺圖，掛君高堂之素壁。
巴陵洞庭日本東，赤岸水與銀河通，
中有雲氣隨飛龍。
舟人漁子入浦漵，山木盡亞洪濤風。
尤工遠勢古莫比，咫尺應須論萬里。
焉得幷州快剪刀，剪取吳松半江水。
=====================================================
講2/246，仇2/754，校4/2001，虎2/309，全363，新1/583，今2/738，趙1/141，臆181，心1/267，鏡327，銭1/119，洙0408，唐7/2305
