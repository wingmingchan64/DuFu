1873 劍門

惟天有設險，劍門天下壯。
連山抱西南，石角皆北向。
兩崖崇墉倚，刻畫城郭狀。
一夫怒臨關，百萬未可傍。
珠玉走中原，岷峨氣悽愴。
三皇五帝前，雞犬各相放。
後王尚柔遠，職貢道已喪。
至今英雄人，高視見霸王。
并吞與割據，極力不相讓。
吾將罪真宰，意欲鏟疊嶂。
恐此復偶然，臨風默惆悵。
=====================================================
講2/200，仇2/719，校4/1873，虎2/271，全342，新1/558，今2/692，趙1/377，臆169，心1/87，鏡308，銭1/112，洙0342，唐7/2301
