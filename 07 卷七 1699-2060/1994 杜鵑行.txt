1994 杜鵑行

古時杜宇稱望帝，魂作杜鵑何微細。
跳枝竄葉樹木中，搶佯瞥捩雌隨雄。
毛衣慘黑貌憔悴，眾鳥安有相尊崇？
隳形不敢栖華屋，短翮惟願巢深叢。
穿皮啄朽觜欲禿，苦飢始得食一蟲。
誰言養雛不自哺，此語亦足爲愚蒙。
聲音咽咽如有謂，號啼略與嬰兒同。
口乾垂血轉迫促，似欲上訴於蒼穹。
蜀人聞之皆起立，至今斅學傳遺風，
廼知變化不可窮。
豈知昔日居深宮，嬪嬙左右如花紅。
=====================================================
講2/240，仇2/752，校4/1994，虎2/306，全360，新－，今4/2384，趙1/405，臆377，心1/266，鏡1036，銭2/636，洙2240，唐7/2580
