2008 戲爲雙松圖歌[韋偃]

天下幾人畫古松，畢宏已老韋偃少。
絕筆長風起纖末，滿堂動色嗟神妙。
兩株慘裂苔蘚皮，屈鐵交錯迴高枝。
白摧朽骨龍虎死，黑入太陰雷雨垂。
松根胡僧憩寂寞，厖眉皓首無住著。
偏袒右肩露雙腳，葉裏松子僧前落。
韋侯韋侯數相見，我有一匹好東絹，
重之不減錦繡段。
已令拂拭光凌亂，請公放筆爲直幹。
=====================================================
蕭滌非《杜甫全集校注》4.2008
〚1〛為
〚3〛
〚4〛
〚5〛
〚6〛
=====================================================

https://twgreatdaily.com/ZgZWwHAB3uTiws8K6GoZ.html

講2/249，仇2/757，校4/2008，虎2/311，全362，新1/584，今2/740，趙1/143，臆182，心1/266，鏡328，銭1/120，洙0411，唐7/2305
