1989 杜鵑行

君不見昔日蜀天子，化作杜鵑似老烏。
寄巢生子不自啄，羣鳥至今與哺雛。
雖同君臣有舊禮，骨肉滿眼身羈孤。
業工竄伏深樹裏，四月五月偏號呼。
其聲哀痛口流血，所訴何事常區區。
爾豈摧殘始發憤，羞帶羽翮傷形愚。
蒼天變化誰料得，萬事反覆何所無。
萬事反覆何所無，豈憶當殿羣臣趨。
=粵====================================================
陳永明《杜甫全集粵音注音》

【注音】
杜鵑行
dou6 gyun1 hang4

君不見昔日蜀天子，化作杜鵑似老烏
gwan1 bat1 gin3 sik1 jat6 suk6 tin1 zi2, faa3 zok3 dou6 gyun1 ci5 lou5 wu1
-----------------------------------------------------
寄巢生子不自啄，羣鳥至今與哺雛
gei3 caau4 sang1 zi2 bat1 zi6 doek3, kwan4 niu5 zi3 gam1 jyu5 bou6 co1
-----------------------------------------------------
雖同君臣有舊禮，骨肉滿眼身羈孤
seoi1 tung4 gwan1 san4 jau5 gau6 lai5, gwat1 juk6 mun5 ngaan5 san1 gei1 gu1
-----------------------------------------------------
業工竄伏深樹裏，四月五月偏號呼
jip6 gung1 cyun2 fuk6 sam1 syu6 leoi5, sei3 jyut6 ng5 jyut6 pin1 hou4 fu1
-----------------------------------------------------
其聲哀痛口流血，所訴何事常區區
kei4 sing1 oi1 tung3 hau2 lau4 hyut3, so2 sou3 ho4 si6 soeng4 keoi1 keoi1
-----------------------------------------------------
爾豈摧殘始發憤，羞帶羽翮傷形愚
ji5 hei2 ceoi1 caan4 ci2 faat3 fan5, sau1 daai3 jyu5 hat6 soeng1 jing4 jyu4
-----------------------------------------------------
蒼天變化誰料得，萬事反覆何所無
cong1 tin1 bin3 faa3 seoi4 liu6 dak1, maan6 si6 faan2 fuk1 ho4 so2 mou4
-----------------------------------------------------
萬事反覆何所無，豈憶當殿羣臣趨
maan6 si6 faan2 fuk1 ho4 so2 mou4, hei2 jik1 dong1 din6 kwan4 san4 ceoi1

【韻部】
〚3.2.7〛烏：虞韻
〚4.2.7〛雛：虞韻
〚5.2.7〛孤：虞韻
〚6.2.7〛呼：虞韻
〚7.2.7〛區：虞韻
〚8.2.7〛愚：虞韻
〚9.2.7〛無：虞韻
〚10.2.7〛趨：虞韻

【體裁】
七古
=典====================================================
《引典出處》

【注釋】
〖君不見昔日蜀天子〗
〖化作杜鵑似老烏〗
〖寄巢生子不自啄〗
〖羣鳥至今與哺雛〗
〖雖同君臣有舊禮〗
〖骨肉滿眼身羈孤〗
〖業工竄伏深樹裏〗
〖四月五月偏號呼〗
〖其聲哀痛口流血〗
〖所訴何事常區區〗
〖爾豈摧殘始發憤〗
〖羞帶羽翮傷形愚〗
〖蒼天變化誰料得〗
〖萬事反覆何所無〗
〖萬事反覆何所無〗
〖豈憶當殿羣臣趨〗
=郭===================================================
郭知達《新刊校定集注杜詩》臺PDF1.359,中PDF4.102

【異文、夾注】
〖爾豈摧殘始發憤〗爾惟[一作豈]摧殘始發憤

【注釋】
〖1〗《華陽風俗錄》：鳥有杜鵑者，其大如鵲而羽烏，聲哀而吻有血。土人云：春至則鳴，聞其初聲者，有別離之苦，人皆惡聞之，惟田家候其鳴，則興農事。◯趙云：按《蜀記》曰：昔人有姓杜名宇，號曰望帝。宇死，俗說云化爲子規。規，鳥名也，一名鵑。蜀人聞子規鳥，皆曰望帝也，遂於鵑字上加以杜姓，謂之杜鵑，又直名之爲杜宇。以次公考之，此鳥乃暮春之時，農夫以爲耕候。曰規、曰鵑，其義取圓春之事也。王介甫亦於《宇說》言之矣。然有二種：其一褐色，四川中亦有，而內地多有之，名曰子規，仿像其聲之四，云「不如歸去」。其一色黑，似烏而小，兩吻赤如血，而其聲二，內地亦有，而蜀中多有之，名曰杜鵑，仿像其聲之二，云「杜宇」。夫所謂鵑之名，自古有之。《漢書》謂之曰鵑。歐陽率更載《臨海異物志》曰：題鴂，一名田鵑，春三月鳴，晝夜不止，音聲自呼。俗言取梅子塗其口，兩邊皆赤，至麥子熟，鳴乃止。率更據《志》以爲塗口而後赤，蓋信所傳聞耳。蜀人旣傳杜宇化爲鵑，而加杜姓，稱爲杜鵑，又曰杜宇，然其聲未必是呼「杜宇」也。蓋望帝之前，則聲云「布穀」，則催耕之鳥而巳。杜公於長安《玄都壇》詩云：「子規夜啼山竹裂」，於《雲安》詩云：「兩邊山木合，終日子規啼」，則指「不如歸去」四聲者而言之。今有《杜鵑行》，其後又有《杜鶻》詩，則指「杜宇」之二聲者言之。惟其指「杜宇」之二聲者言之，故詩皆言帝王之事。
〖化作杜鵑似老烏〗《成都記》曰：杜宇亦曰杜主，自天而降，稱望帝。好稼穡，教人務農，治郫城，亦曰望帝。至今蜀人將農者，必先祀杜主。時荆州人鼈靈死，其屍溯流而上，至汶山下復生，見望帝。望帝因以爲相，號曰開明。會巫山壅江，人遭洪水，開明爲鑿通流，有大功，望帝因以其位禪焉。後望帝死，其魂化爲鳥，名曰杜鵑，亦曰子規。又云：子規深春乃有聲，低且怨，與北之思歸、樂都不同也。洛京東西多此鳥，人以爲子規者，誠妄矣。又云：宇禪位於開明，升西山隱焉。時適三月，子規鳥鳴，故蜀人悲子規鳥。
〖豈憶當殿羣臣趨〗趙云：鮑昭《行路難》云：中有一鳥名杜鵑，言是古時蜀帝魂。聲音哀苦鳴不息，羽毛憔悴似人髡。飛走樹間逐虫蟻，豈憶往日天子尊。念此死生變化非常理，心中惻愴不能言。今公所謂哀痛流血，又有摧殘之語，及末句憶羣臣趨，且云萬事反覆，蓋出於此也。
=全====================================================
《全唐詩》7.2303,PDF7.82,《御製全唐詩》2423

【異文、夾注】
〖羣鳥至今與哺雛〗羣鳥至今與[一作爲]哺雛
〖業工竄伏深樹裏〗業工竄伏深樹裏[一作頭]
〖爾豈摧殘始發憤〗爾豈[一作惟]摧殘始[一作如]發憤
〖豈憶當殿羣臣趨〗豈憶當殿羣臣趨。[上元元年七月。明皇遷居西內。高力士流巫州。置如仙媛於歸州。玉眞公主出居玉眞觀。明皇不懌。因不茹葷。辟穀。寖以成疾。詩云。骨肉滿眼身羇孤。蓋謂此也。]*
=名====================================================
《名家注評全唐詩》427,PDF485

【異文、夾注】
〖骨肉滿眼身羈孤〗骨肉滿眼身羈孤。黃鶴：上元元年七月，李輔國遷上皇，高力士及舊宮人皆不得留，尋置如仙媛於歸州，出玉眞公主居玉眞觀。上皇不懌，成疾。詩曰：「雖同君臣有舊禮，骨肉滿眼身羈孤。」蓋謂此也。

【注釋】
〖1〗杜鵑：鳥名，鳴聲淒哀。
〖蜀天子〗傳說周代末年，蜀王杜宇稱帝，號曰望帝。望帝死，其魂化爲鳥，名曰杜鵑，亦日子規。
〖身羈孤〗指玄宗被劫遷於西內。
〖號呼〗指杜鵑之哀鳴。
〖區區〗辛苦貌。
〖羞帶羽翮〗謂望帝化爲杜鵑。
〖傷形愚〗傷其有情而不能表達。
〖趨〗奔走。

【評論】
王嗣奭《杜臆》：「雖同君臣有舊禮，骨肉滿眼身羈孤」，骨肉滿眼，身實羈孤，其意可思。餘謂味此二句，則此詩眞爲玄宗而作。楊妃死，高力士逐，雖千人侍側，猶孤居也。此情雖千言說不出，而七字說透，何等筆力！然通篇實賦杜鵑。
盧元昌《杜詩闡》：蜀天子，雖指望帝，實言明皇幸蜀也。禪位以後，身等寄巢矣。劫遷之時，輔國執鞚，將士拜呼，雖存君臣舊禮，而如仙、玉眞一時並斥，滿眼骨肉俱散矣。移居西內，父子睽離，羈孤深樹也。罷元禮，流力士，徹衞兵，此摧殘羽翮也。上皇不茹葷，致辟谷成疾，卽哀痛發憤也。當殿羣趨，至此不復可見矣。此詩託諷顯然。鶴注援事證詩，確乎有據。張綖疑「羞帶羽翮傷形愚」句，謂非所以喩君父，亦太泥矣。蓋託物寓言，正在隱躍離合間，所謂言之者無罪也。
=奭====================================================
王嗣奭《杜臆》123,PDF176,141,PDF2.101,176,PDF2.165

【評論】
「雖同君臣有舊禮，骨肉滿眼身羈孤」，骨肉滿眼，身實羈孤，其意可思。余謂味此二句，則此詩眞爲玄宗而作。楊妃死，高力士逐，雖千人侍側，猶孤居也。此情雖千言說不出，而七字說透，何等筆力！然通篇實賦杜鵑。「嘗區區」、「傷形愚」，哀其有情而不能達也。「蒼天變化」二句，讀之毛骨俱悚，不止詠杜鵑矣。
PDF2.165
《通》云：「此詩興也，蓋論人事之無常耳。大意只在末二句，所以喩世人富貴不足恃也。舊謂比明皇居西內，然『羞帶羽翼傷形愚』，豈所以論君上哉？」
=今====================================================
張志烈主編《杜詩全集（今注本）》2.734,PDF800

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=增====================================================
陳貽焮主編《增訂注釋全唐詩》PDF2.

【注釋】
〖1〗杜鵑：鳥名，又稱子規。《華陽風俗錄》：「鳥有杜鵑者，其大如鵲而羽烏，聲哀而吻有血。」此詩以杜鵑起興，論人事變化無常。舊注多以爲感明皇失位而作，似爲穿鑿。
〖化作杜鵑似老烏〗《華陽國志·蜀志》載：蜀有王名杜宇，教民務農，後稱帝，號爲望帝。宰相開明決玉壘山排除水害，望帝遂效法堯舜，禪位於開明，自升西山隱去。蜀人思之，時値二月，杜鵑鳥鳴，以爲望帝魂化爲子規，故蜀人聞杜鵑啼而悲。老烏，烏鴉。
〖羣鳥至今與哺雛〗《韻語陽秋》卷一六引《博物志》：「杜鵑生子，寄之他巢，百鳥爲飼之。」
〖竄伏〗躲藏。
〖區區〗思念。
〖爾豈摧殘始發憤〗
〖羽翮〗翅膀。
〖當殿〗高居地位。
〖趨〗朝拜。
=====================================================
講2/356, 仇2/837,虎2/413,全413,新1/650,今2/734,趙1/404,臆179,心1/265,鏡325,銭1/116,洙0403,唐7/2303