1759 鳳凰臺[山峻，不至高頂]

亭亭鳳凰臺，北對西康州。
西伯今寂寞，鳳聲亦悠悠。
山峻路絕蹤，石林氣高浮。
安得萬丈梯，爲君上上頭。
恐有無母雛，飢寒日啾啾。
我能剖心出，飲啄慰孤愁。
心以當竹實，炯然忘外求。
血以當醴泉，豈徒比清流。
所重王者瑞，敢辭微命休。
坐看彩翮長，舉意八極周。
自天銜瑞圖，飛下十二樓。
圖以奉至尊，鳳以垂鴻猷。
再光中興業，一洗蒼生憂。
深衷正爲此，羣盜何淹留。
=粵====================================================
陳永明《杜甫全集粵音注音》

【注音】
鳳凰臺
fung6 wong4 toi4

亭亭鳳凰臺，北對西康州
ting4 ting4 fung6 wong4 toi4, bak1 deoi3 sai1 hong1 zau1
-----------------------------------------------------
西伯今寂寞，鳳聲亦悠悠
sai1 baak3 gam1 zik6 mok6, fung6 sing1 jik6 jau4 jau4
-----------------------------------------------------
山峻路絕蹤，石林氣高浮
saan1 zeon3 lou6 zyut6 zung1, sek6 lam4 hei3 gou1 fau4
-----------------------------------------------------
安得萬丈梯，爲君上上頭
on1 dak1 maan6 zoeng6 tai1, wai6 gwan1 soeng5 soeng6 tau4
-----------------------------------------------------
恐有無母雛，飢寒日啾啾
hung2 jau5 mou4 mou5 co1, gei1 hon4 jat6 zau1 zau1
-----------------------------------------------------
我能剖心出，飲啄慰孤愁
ngo5 nang4 fau2 sam1 ceot1, jam2 doek3 wai3 gu1 sau4
-----------------------------------------------------
心以當竹實，炯然忘外求
sam1 ji5 dong1 zuk1 sat6, gwing2 jin4 mong4 ngoi6 kau4
-----------------------------------------------------
血以當醴泉，豈徒比清流
hyut3 ji5 dong1 lai5 cyun4, hei2 tou4 bei2 cing1 lau4
-----------------------------------------------------
所重王者瑞，敢辭微命休
so2 zung6 wong4 ze2 seoi6, gam2 ci4 mei4 ming6 jau1
-----------------------------------------------------
坐看彩翮長，舉意八極周
zo6 hon1 coi2 hat6 coeng4, geoi2 ji3 baat3 gik6 zau1
-----------------------------------------------------
自天銜瑞圖，飛下十二樓
zi6 tin1 haam4 seoi6 tou4, fei1 haa6 sap6 ji6 lau4
-----------------------------------------------------
圖以奉至尊，鳳以垂鴻猷
tou4 ji5 fung6 zi3 zyun1, fung6 ji5 seoi4 hung4 jau4
-----------------------------------------------------
再光中興業，一洗蒼生憂
zoi3 gwong1 zung1 hing1 jip6, jat1 sai2 cong1 sang11 jau1
-----------------------------------------------------
深衷正爲此，羣盜何淹留
sam1 cung1 zing3 wai6 ci2, kwan4 dou6 ho4 jim1 lau4

【韻部】
〚3.2.5〛州：尤韻
〚4.2.5〛悠：尤韻
〚5.2.5〛浮：尤韻
〚6.2.5〛頭：尤韻
〚7.2.5〛啾：尤韻
〚8.2.5〛愁：尤韻
〚9.2.5〛求：尤韻
〚10.2.5〛流：尤韻
〚11.2.5〛休：尤韻
〚12.2.5〛周：尤韻
〚13.2.5〛樓：尤韻
〚14.2.5〛猷：尤韻
〚15.2.5〛憂：尤韻
〚16.2.5〛留：尤韻

【體裁】
五古

=蕭====================================================
蕭滌非主編《杜甫全集校注》4.1759,djvu1936

【異文、夾注】
〖爲君〗為君
〖彩〗綵
〖爲此〗為此
=全====================================================
《全唐詩》7.2297,PDF7.76,《御製全唐詩》2417

【異文、夾注】
〖1〗鳳凰臺[原注。山峻不至高頂。方輿勝覽。鳳皇臺在同谷縣東南十里。二石如闕。漢有鳳皇來棲。故名。]
〖北對西康州〗北對西康州。[武德初置。]*
〖爲君上上頭〗爲君上[一作居]上頭
〖飢寒日啾啾〗飢寒日啾[一作啁]啾
〖我能剖心出〗我能剖心出[一作血]
〖炯然忘外求〗炯然無[一作忘]外求
〖所重王者瑞〗所貴[一作重]王者瑞
〖坐看彩翮長〗坐看綵翮長[一作舉]
〖舉意八極周〗舉[一作縱]意八極周
〖自天銜瑞圖〗自天銜瑞圖[一作圖讖]
〖圖以奉至尊〗圖以奉[一作獻]至尊
〖深衷正爲此〗深衷正[一作止]爲此
=名====================================================
《名家注評全唐詩》417,PDF475

【異文、夾注】
〖爲君上上頭〗爲君上上頭。[盧元昌：當時李泌久歸衡山，春宮左右無人調護，公欲效綺里之功而不可得，故曰：「安得萬丈梯，爲君上上頭。」]*
〖豈徒比清流〗豈徒比清流。[盧元昌：肅宗聽張良娣之譖，旣去建寧王倓，又欲動搖廣平王俶。俶母吳氏，生子而亡，故云無母雛。披心瀝血，欲獻忠肝以保護之耳。]*

【注釋】
〖1〗鳳凰臺：臺在同谷縣鳳凰山。
〖亭亭〗聳立貌。
〖西康州〗卽同谷縣。
〖西伯〗周文王，曾被商紂王封爲西伯。
〖寂寞〗猶逝去。
〖悠悠〗遙遠貌。
〖啾啾〗鳴聲。
〖飲啄〗指飲血啄心。
〖竹實〗卽竹米。傳說鳳凰非竹實不食。
〖炯然〗顯然。
〖醴泉〗甘泉。傳說鳳凰非醴泉不飲。
〖王者瑞〗古人以鳳凰現爲王者的祥瑞。
〖坐看〗立看。
〖彩翮〗五彩絢麗的羽翼。
〖八極〗八方極遠之處。
〖瑞圖〗傳說中的祥瑞圖篆，卽神仙的策命。
〖十二樓〗傳說昆侖山有玉樓十二，爲仙人所居。
〖垂鴻猷〗垂功德盛業於後世。
〖深衷〗內心曲衷。
〖羣盜〗指安史餘孽。

【評論】
王嗣奭《杜臆》：公因鳳凰之名，無中生有，雖鳳雛無之，而所抒寫者實心血也。「心以當竹實，炯然忘外求」，炯然者心也。「所重王者瑞，敢辭微命休」，二語眞堪化碧。
吳瞻泰《杜詩提要》：此公想望中興，託興西伯，不惜自剖心血，效死以圖王業，特借鳳凰鋪張以揚聖瑞，乃極無聊賴之時，懸空揣度，思見中興盛事耳。其蘊蓄深厚，最得比興之妙。此等胸襟，此等筆力，足使神驚鬼泣。
仇兆鰲《杜詩詳註》：解杜者，詩中本無寓言，而必欲傅會時事，失於穿鑿；詩中本有寓意，而必欲抹殺微詞，謂之矯枉。澤州陳家宰謂皆好勝之過，良是。此章託諷顯然，蓋借景以寓意，於盧注獨有取焉。
浦起龍《讀杜心解》：是詩想入非非。要只是鳳臺本地風光，亦只是杜老平生血性，不惜此身顚沛，但期國運中興。刳心瀝血，興會淋漓。爲十二詩意外之結局也。
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.691,PDF2.259,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》326,PDF396

【譯文】
〚〛
=今====================================================
張志烈主編《杜詩全集（今注本）》2.664,PDF730

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講2/156，仇2/691，校4/1759，虎2/234，全326，新1/535，今2/664，趙1/363，臆163，心1/80，鏡295，銭1/104，洙0331，唐7/2297
