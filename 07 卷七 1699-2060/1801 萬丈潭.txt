1801 萬丈潭[同谷縣作]

青溪合冥寞，神物有顯晦。
龍依積水蟠，窟壓萬丈內。
跼步凌垠堮，側身下煙靄。
前臨洪濤寬，卻立蒼石大。
山危一徑盡，岸絕兩壁對。
削成根虛無，倒影垂澹瀩。
黑知灣澴底，清見光炯碎。
孤雲到來深，飛鳥不在外。
高蘿成帷幄，寒木疊旌旆。
遠川曲通流，嵌竇潛洩瀨。
造幽無人境，發興自我輩。
告歸遺恨多，將老斯遊最。
閉藏修鱗蟄，出入巨石礙。
何事炎天過，快意風雨會。
=粵====================================================
陳永明《杜甫全集粵音注音》

【注音】
萬丈潭
maan6 zoeng6 taam4

青溪合冥寞，神物有顯晦
cing1 kai1 hap6 ming4 mok6, san4 mat6 jau5 hin2 fui3
-----------------------------------------------------
龍依積水蟠，窟壓萬丈內
lung4 ji1 zik1 seoi2 pun4, fat1 aat3 maan6 zoeng6 noi6
-----------------------------------------------------
跼步凌垠堮，側身下煙靄
guk6 bou6 ling4 ngan4 ngok6, zak1 san1 haa6 jin1 oi2
-----------------------------------------------------
前臨洪濤寬，卻立蒼石大
cin4 lam4 hung4 tou4 fun1, koek3 lap6 cong1 sek6 daai6
-----------------------------------------------------
山危一徑盡，岸絕兩壁對
saan1 ngai4 jat1 ging3 zeon6, ngon6 zyut6 loeng5 bik1 deoi3
-----------------------------------------------------
削成根虛無，倒影垂澹瀩
soek3 sing4 gan1 heoi1 mou4, dou2 jing2 seoi4 daam6 doei6
-----------------------------------------------------
黑知灣澴底，清見光炯碎
hak1 zi1 waan1 waan4 dai2, cing1 gin3 gwong1 gwing2 seoi3
-----------------------------------------------------
孤雲到來深，飛鳥不在外
gu1 wan4 dou3 loi4 sam1, fei1 niu5 bat1 zoi6 ngoi6
-----------------------------------------------------
高蘿成帷幄，寒木疊旌旆
gou1 lo4 sing4 wai4 ak1, hon4 muk6 dip6 zing1 pui3
-----------------------------------------------------
遠川曲通流，嵌竇潛洩瀨
jyun5 cyun1 kuk1 tung1 lau4, ham3 dau6 cim4 sit3 laai6
-----------------------------------------------------
造幽無人境，發興自我輩
zou6 jau1 mou4 jan4 ging2, faat3 hing3 zi6 ngo5 bui3
-----------------------------------------------------
告歸遺恨多，將老斯遊最
gou3 gwai1 wai4 han6 do1, zoeng1 lou5 si1 jau4 zeoi3
-----------------------------------------------------
閉藏修鱗蟄，出入巨石礙
bai3 cong4 sau1 leon4 zat6, ceot1 jap6 geoi6 sek6 ngoi6
-----------------------------------------------------
何事炎天過，快意風雨會
ho4 si6 jim4 tin1 gwo3, faai3 ji3 fung1 jyu5 wui6

【韻部】
〚3.2.5〛晦：隊韻
〚4.2.5〛內：隊韻
〚5.2.5〛靄：泰韻
〚6.2.5〛大：泰韻
〚7.2.5〛對：隊韻
〚8.2.5〛瀩：隊韻
〚9.2.5〛碎：隊韻
〚10.2.5〛外：泰韻
〚11.2.5〛旆：泰韻
〚12.2.5〛瀨：泰韻
〚13.2.5〛輩：隊韻
〚14.2.5〛最：泰韻
〚15.2.5〛礙：隊韻
〚16.2.5〛會：泰韻

【體裁】
五古

=蕭====================================================
蕭滌非主編《杜甫全集校注》4.1801,djvu1978

【異文、夾注】
〖旆〗斾
=全====================================================
《全唐詩》7.2294,PDF7.73,《御製全唐詩》2413

【異文、夾注】
〖1〗萬丈潭[原注。同谷縣作。潭在縣東南七里。一本此詩編入七歌後。發同谷縣前。]
〖青溪合冥寞〗青溪合[一作含]冥莫
〖跼步凌垠堮〗跼步凌垠堮[一作鄂]
〖山危一徑盡〗山色[一作危]一徑盡
〖岸絕兩壁對〗崖[一作岸]絕兩壁對
〖倒影垂澹瀩〗倒影垂澹瀩。[一作對。一作賴。]*
〖黑知灣澴底〗黑如[一作爲。一作知。]灣澴底
〖孤雲到來深〗孤雲[一作峯]倒來深
〖高蘿成帷幄〗高蘿成帷[一作帳]幄
〖寒木疊旌旆〗寒木累[一作壘。一作疊。]旌旆
〖出入巨石礙〗出入巨石[一作爪]礙
〖何事炎天過〗何事[一作當]暑[一作炎]天過
〖快意風雨會〗快意風雨[一作雲]會

=奭====================================================
王嗣奭《杜臆》1.113,PDF166

【評論】
成縣之東河，源出秦州南；又有南河，源出青渠堡南，俱入龍峽，注於嘉陵江。嘉陵水卽漢水也。故公《發秦州》詩云：「漢源十月交。」漢源當在龍峽，而鮑注漢源縣名，非也。峽旁有潭，其深莫測，曰萬丈潭，乃知「前臨洪濤寬」，卽嘉陵江也。起來二句有大力量，蓋清谿神龍，合之以成其靈也。「龍依積水」頂次句，「窟壓萬丈」頂首句，四句已括全篇。而「跼步」以下，則入遊而寫其目中所見，刻畫之工，可奪天巧。至「造幽無人境，發興自我輩」，則地靈人傑，遭遇之奇，可一而不可再者。將老得斯遊，亦足以敵窮途之遺恨，而所得固不訾矣。惜修鱗閉藏，而來遊者亦礙於巨石，不可易到；若炎天，則龍起蟄，而風雨隨之，此遊觀之一快，而何時得遂耶？◯「孤雲」二句，形容潭之虛明空洞，無底無邊，神妙。◯鍾評頗詳，都不中窾。
《通》云：「末四句言龍蟄不見，何事當炎天過此快意而覩風雨之會，以寓際會之意。亦應起句『顯晦』語。」
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.701,PDF2.269,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》332,PDF402

【譯文】
〚〛
=今====================================================
張志烈主編《杜詩全集（今注本）》2.672,PDF738

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講2/174,仇2/701,校4/1801,虎2/247,全332,新1/542,今2/672,趙1/368,臆166,心1/81,鏡300,銭1/97,洙0318,唐7/2294
