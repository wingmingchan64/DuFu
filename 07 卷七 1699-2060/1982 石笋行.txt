1982 石笋行

君不見益州城西門，陌上石笋雙高蹲。
古來相傳是海眼，苔蘚蝕盡波濤痕。
雨多往往得瑟瑟，此事恍惚難明論。
恐是昔時卿相墓，立石為表今仍存。
惜哉俗態好蒙蔽，亦如小臣媚至尊。
政化錯迕失大體，坐看傾危受厚恩。
嗟爾石笋擅虛名，後來未識猶駿奔。
安得壯士擲天外，使人不疑見本根。
=====================================================
講2/351，仇2/833，校4/1982，虎2/408，全411，新1/647，今2/730，趙1/401，臆176，心1/270，鏡323，銭1/114，洙0401，唐7/2303
