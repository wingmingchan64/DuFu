5128 寒雨朝行視園樹

柴門雜樹向千株，丹橘黃甘此地無。
江上今朝寒雨歇，籬中秀色畫屏紆。
桃蹊李徑年雖故，梔子紅椒豔復殊。
鎖石藤稍元自落，倚天鬆骨見來枯。
林香出實垂將盡，葉蒂辭枝不重蘇。
愛日恩光蒙借貸，清霜殺氣得憂虞。
衰顏動覓藜牀坐，緩步仍須竹杖扶。
散騎未知雲閣處，啼猿僻在楚山隅。
=====================================================
講4/451，仇4/1779，校9/5128，虎4/370，全1028，新2/1518，今4/1925，趙2/1094，臆558，心3/821，鏡852，銭2/490，洙1574，唐7/2501
