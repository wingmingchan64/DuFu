5021 自瀼西荊扉且移居東屯茅屋四首

其一

白鹽危嶠北，赤甲古城東。
平地一川穩，高山四面同。
烟霜淒野日，秔稻熟天風。
人事傷蓬轉，吾將守桂叢。

其二

東屯復瀼西，一種住青溪。
來往皆茅屋，淹留爲稻畦。
市喧宜近利，林僻此無蹊。
若訪衰翁語，須令賸客迷。

其三

道北馮都使，高齋見一川。
子能渠細石，吾亦沼清泉。
枕帶還相似，柴荊卽有焉。
斫畬應費日，解纜不知年。

其四

牢落西江外，參差北戶閒。
久遊巴子宅，臥病楚人山。
幽獨移佳境，清深隔遠關。
寒空見鴛鷺，廻首憶朝班。
=====================================================
蕭滌非主編《杜甫全集校注》4.2329
〚21〛即
=====================================================
講4/390，仇4/1746，校9/5021，虎4/321，全1000，新2/1484，今4/1855，趙2/1122，臆536，心2/552，鏡833，銭2/491，洙1658，唐7/2501
