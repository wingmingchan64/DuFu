5037 奉賀陽城郡王太夫人恩命加鄧國太夫人

衛幕銜恩重，潘輿送喜頻。
濟時瞻上將，錫號戴慈親。
富貴當如此，尊榮邁等倫。
郡依封土舊，國與大名新。
紫誥鸞廻紙，清朝燕賀人。
遠傳冬笋味，更覺綵衣春。
奕葉班姑史，芬芳孟母鄰。
義方兼有訓，詞翰兩如神。
委曲承顏體，鶱飛報主身。
可憐忠與孝，雙美畫麒麟。
=====================================================
講4/554，仇4/1834，校9/5037，虎4/457，全1067，新2/1570，今4/1915，趙2/1278，臆363，心3/782，鏡849，銭2/600，洙1728，唐7/2559
