5171 戲作俳諧體遣悶二首

其一

異俗可吁怪，斯人難並居。
家家養烏鬼，頓頓食黃魚。
舊識難爲態，新知已暗疏。
治生且耕鑿，只有不關渠。

其二

西歷青羌坂，南留白帝城。
於菟侵客恨，粔籹作人情。
瓦卜傳神語，畬田費火耕。
是非何處定，高枕笑浮生。
=粵====================================================
陳永明《杜甫全集粵音注音》

【注音】
戲作俳諧體遣悶二首
hei3 zok3 paai4 haai4 tai2 hin2 mun6 ji6 sau2

其一

異俗可吁怪，斯人難並居
ji6 zuk6 ho2 heoi1 gwaai3, si1 jan4 naan4 bing6 geoi1
仄仄仄平仄，平平平仄平
-----------------------------------------------------
家家養烏鬼，頓頓食黃魚
gaa1 gaa1 joeng5 wu1 gwai2, deon6 deon6 sik6 wong4 jyu4
平平仄平仄，仄仄仄平平
-----------------------------------------------------
舊識難爲態，新知已暗疏
gau6 sik1 naan4 wai4 taai3, san1 zi1 ji5 am3 so1
仄仄平平仄，平平仄仄平
-----------------------------------------------------
治生且耕鑿，只有不關渠
ci4 sang1 ce2 gaang1 zok6, zi2 jau5 bat1 gwaan1 keoi4
平平仄平仄，仄仄仄平平

其二

西歷青羌坂，南留白帝城
sai1 lik6 cing1 goeng1 baan2, naam4 lau4 baak6 dai3 sing4
平仄平平仄，平平仄仄平
-----------------------------------------------------
於菟侵客恨，粔籹作人情
wu1 tou4 cam1 haak3 han6, geoi6 jyu5 zok3 jan4 cing4
平平平仄仄，仄仄仄平平
-----------------------------------------------------
瓦卜傳神語，畬田費火耕
ngaa5 buk1 cyun4 san4 jyu5, jyu4 tin4 fai3 fo2 gaang1
仄仄平平仄，平平仄仄平
-----------------------------------------------------
是非何處定，高枕笑浮生
si6 fei1 ho4 cyu3 ding6, gou1 zam2 siu3 fau4 sang1
仄平平仄仄，平仄仄平平

【韻部】
〚1:5.2.5〛居：魚韻
〚1:6.2.5〛魚：魚韻
〚1:7.2.5〛疏：魚韻
〚1:8.2.5〛渠：魚韻
〚2:12.2.5〛城：庚韻
〚2:13.2.5〛情：庚韻
〚2:14.2.5〛耕：庚韻
〚2:15.2.5〛生：庚韻

【體裁】
〚1:〛五律
〚2:〛五律
=蕭====================================================
蕭滌非主編《杜甫全集校注》9.5171,djvu5348

【異文、夾注】
〖難爲態〗難為態
〖高枕笑浮生〗高枕笑浮生。[頃歲自秦涉隴，從同谷縣出游蜀，留滯於巫山也。]*
=全====================================================
《全唐詩》7.2539,PDF7.318,《御製全唐詩》2666

【異文、夾注】
〖異俗可吁怪〗異俗吁可怪
〖家家養烏鬼〗家家養烏鬼。[一云。川人呼豬作烏鬼聲。一云。夔人呼鸕鶿爲烏鬼。一云。峽近烏蠻。俗於正月設牲酒田間。操兵大噪。名養烏鬼。以禳厲氣。元稹江陵詩。病賽烏稱鬼。則烏鬼乃神名。]
〖舊識難爲態〗舊識能[一作難]爲態
〖只有不關渠〗只有不關[一作開]渠
〖西歷青羌坂〗西歷青羌板[一作坂]
〖南留白帝城〗南留白帝城。[原注。頃歲自秦涉隴。從同谷縣去遊蜀。留滯於巫山。]*
〖於菟侵客恨〗於菟[一作穀於。一作彀菟。]侵客恨
〖粔籹作人情〗粔籹[音巨女。見招魂。蜜餌也。]作人情
〖畬田費火耕〗畬田費火聲[一作耕]
=奭====================================================
王嗣奭《杜臆》336,PDF389,390,PDF5.81

【評論】
「黃魚」卽公詩「脂膏兼飼犬」者。魚賤而大，非鸕鷀所能取；且養以取魚，何足爲怪？夏侯子言於懶眞子云：「峽中人家養豬，非祭鬼不用，特於羣豬中呼『烏鬼』以自別。」此說得之。舊識亦須爲態，新知心未嘗親，皆俗之異而可怪者。
其二：虎非異物；「粔籹」雖不識其狀，必以米爲之，何足爲異？豈「侵客恨」、「作人情」有別解耶？公言「耕鑿不關渠」，而又怪其「火耕」，觀其築場斂積，一學楚人，則火耕亦不免矣，所以笑是非之難定也。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1793,PDF4.341,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1039,PDF1109

【譯文】

=今====================================================
張志烈主編《杜詩全集（今注本）》4.1943,PDF2009

【注釋】
〖〗
	
【大意】
〚〛
=====================================================
講4/476,仇4/1793,校9/5171,虎4/389,全1039,新2/1530,今4/1943,趙2/1165,臆553,心2/566,鏡858,銭2/566,洙1686,唐7/2539
