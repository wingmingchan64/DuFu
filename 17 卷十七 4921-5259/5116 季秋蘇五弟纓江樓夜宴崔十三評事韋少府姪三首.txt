5116 季秋蘇五弟纓江樓夜宴崔十三評事韋少府姪三首

其一

峽險江驚急，樓高月迥明。
一時今夕會，萬里故鄉情。
星落黃姑渚，秋辭白帝城。
老人因酒病，堅坐看君傾。

其二

明月生長好，浮云薄漸遮。
悠悠照邊塞，悄悄憶京華。
清動盃中物，高隨海上查。
不眠瞻白兔，百過落烏紗。

其三

對月那無酒，登樓況有江。
聽歌驚白鬢，笑舞拓秋窗。
樽蟻添相續，沙鷗幷一雙。
盡憐君醉倒，更覺片心降。
=====================================================
講4/443，仇4/1775，校9/5116，虎4/363，全1024，新2/1514，今4/1910，趙2/1116，臆516，心2/549，鏡847，銭2/572，洙1653，唐7/2542
