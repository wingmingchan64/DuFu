5180 昔遊

昔謁華蓋君，深求洞宮腳。
玉棺已上天，白日亦寂寞。
暮升艮岑頂，巾几猶未卻。
弟子四五人，入來淚俱落。
余時遊名山，發軔在遠壑。
良覿違夙願，含淒向寥廓。
林昏罷幽磬，竟夜伏石閣。
王喬下天壇，微月映皓鶴。
晨溪嚮虛駛，歸徑行已昨。
豈辭青鞋胝，悵望金匕藥。
東蒙赴舊隱，尙憶同志樂。
伏事董先生，於今獨蕭索。
胡爲客關塞，道意久衰薄。
妻子亦何人，丹砂負前諾。
雖悲鬒髮變，未憂筋力弱。
扶藜望清秋，有興入廬霍。
=粵====================================================
陳永明《杜甫全集粵音注音》

【注音】
昔遊
sik1 jau4

昔謁華蓋君，深求洞宮腳
sik1 jit3 waa4 goi3 gwan1, sam1 kau4 dung6 gung1 goek3
-----------------------------------------------------
玉棺已上天，白日亦寂寞
juk6 gun1 ji5 soeng5 tin1, baak6 jat6 jik6 zik6 mok6
-----------------------------------------------------
暮升艮岑頂，巾几猶未卻
mou6 sing1 gan3 sam4 ding2, gan1 gei1 jau4 mei6 koek3
-----------------------------------------------------
弟子四五人，入來淚俱落
dai6 zi2 sei3 ng5 jan4, jap6 loi4 leoi6 keoi1 lok6
-----------------------------------------------------
余時遊名山，發軔在遠壑
jyu4 si4 jau4 ming4 saan1, faat3 jan6 zoi6 jyun5 kok3
-----------------------------------------------------
良覿違夙願，含淒向寥廓
loeng4 dik6 wai4 suk1 jyun6, ham4 cai1 hoeng3 liu4 kwok3
-----------------------------------------------------
林昏罷幽磬，竟夜伏石閣
lam4 fan1 baa6 jau1 hing3, ging2 je6 fuk6 sek6 gok3
-----------------------------------------------------
王喬下天壇，微月映皓鶴
wong4 kiu4 haa6 tin1 taan4, mei4 jyut6 jing2 hou6 hok6
-----------------------------------------------------
晨溪嚮虛駛，歸徑行已昨
san4 kai1 hoeng3 heoi1 sai2, gwai1 ging3 hang4 ji5 zok3
-----------------------------------------------------
豈辭青鞋胝，悵望金匕藥
hei2 ci4 cing1 haai4 dai1, coeng3 mong6 gam1 bei3 joek6
-----------------------------------------------------
東蒙赴舊隱，尙憶同志樂
dung1 mung4 fu6 gau6 jan2, soeng6 jik1 tung4 zi3 lok6
-----------------------------------------------------
伏事董先生，於今獨蕭索
fuk6 si6 dung2 sin1 sang1, jyu1 gam1 duk6 siu1 sok3
-----------------------------------------------------
胡爲客關塞，道意久衰薄
wu4 wai4 haak3 gwaan1 coi3, dou6 ji3 gau2 seoi1 bok6
-----------------------------------------------------
妻子亦何人，丹砂負前諾
cai1 zi2 jik6 ho4 jan4, daan1 saa1 fu6 cin4 nok6
-----------------------------------------------------
雖悲鬒髮變，未憂筋力弱
seoi1 bei1 can2 faat3 bin3, mei6 jau1 gan1 lik6 joek6
-----------------------------------------------------
扶藜望清秋，有興入廬霍
fu4 lai4 mong6 cing1 cau1, jau5 hing3 jap6 lou4 fok3

【韻部】
〚3.2.5〛腳：藥韻
〚4.2.5〛寞：藥韻
〚5.2.5〛卻：藥韻
〚6.2.5〛落：藥韻
〚7.2.5〛壑：藥韻
〚8.2.5〛廓：藥韻
〚9.2.5〛閣：藥韻
〚10.2.5〛鶴：藥韻
〚11.2.5〛昨：藥韻
〚12.2.5〛藥：藥韻
〚13.2.5〛樂：藥韻
〚14.2.5〛索：藥韻
〚15.2.5〛薄：藥韻
〚16.2.5〛諾：藥韻
〚17.2.5〛弱：藥韻
〚18.2.5〛霍：藥韻

【體裁】
五古
=典====================================================
《引典出處》

【注釋】
〖昔謁華蓋君〗
〖深求洞宮腳〗
〖玉棺已上天〗
〖白日亦寂寞〗
〖暮升艮岑頂〗
〖巾几猶未卻〗
〖弟子四五人〗
〖入來淚俱落〗
〖余時遊名山〗
〖發軔在遠壑〗
〖良覿違夙願〗
〖含淒向寥廓〗
〖林昏罷幽磬〗
〖竟夜伏石閣〗
〖王喬下天壇〗
〖微月映皓鶴〗
〖晨溪嚮虛駛〗
〖歸徑行已昨〗
〖豈辭青鞋胝〗
〖悵望金匕藥〗
〖東蒙赴舊隱〗
〖尙憶同志樂〗
〖伏事董先生〗
〖於今獨蕭索〗
〖胡爲客關塞〗
〖道意久衰薄〗
〖妻子亦何人〗
〖丹砂負前諾〗
〖雖悲鬒髮變〗
〖未憂筋力弱〗
〖扶藜望清秋〗
〖有興入廬霍〗
=郭===================================================
郭知達《新刊校定集注杜詩》臺PDF1.282,中PDF3.162,四1068-87

【異文、夾注】
〖1〗昔游
〖深求洞宮腳〗深求洞宫脚
〖巾几猶未卻〗巾几猶未却
〖余時遊名山〗余時游名山
〖微月映皓鶴〗微月映皓鸖
〖晨溪嚮虛駛〗晨溪嚮虚駛
〖悵望金匕藥〗惆悵[一作悵望]金匕藥
〖尙憶同志樂〗尚憶同志樂
〖伏事董先生〗休事董先生
〖道意久衰薄〗道意乆衰薄
〖雖悲鬒髮變〗雖悲髮變鬒[章忍反。一云鬢髮變]

【注釋】
〖1〗趙云：此篇名《昔遊》，蓋公紀遊王屋山與東蒙山之實也。王屋山有華蓋峯，所謂華蓋君、董先生，必是實事。詳味公之詩，意可見矣。於紀實中，因使神仙事以稱之也。
〖白日亦寂寞〗《後漢》：王喬爲葉令，後天下玉棺於堂前，吏人推排，終不搖動。喬曰：天帝獨召我耶？乃沐浴服飾，寢其中，蓋便立覆。宿夕葬於城東，土自成墳。其夕，縣中牛皆流汗喘乏，而人無知者。百姓乃爲立廟，號葉君祠。
〖暮升艮岑頂〗艮岑，東北之岑也。
〖巾几猶未卻〗趙云：華蓋君所戴之巾、所憑之几尙在也。
〖發軔在遠壑〗《離騷》：朝發軔於蒼梧。又：朝發軔於天津。
〖良覿違夙願〗謝靈運詩：搔首訪行人，引領冀良覿。
〖微月映皓鶴〗嵇康《琴賦》：王喬披雲而下墜。《天台賦》：王喬控鶴以沖天。何敬祖：在昔王子喬，有道發伊洛。迢遞陵峻岳，連翩御飛鶴。此王喬卻是周靈王太子王子晉。子晉一名喬。
〖豈辭青鞋胝〗趙云：青鞋，山行之具。胝，足病也。《莊子》曰：手足腁胝。
〖尙憶同志樂〗東蒙，山名，昔者先王以爲東蒙主。◯趙云：此又敍其遊東蒙山也。公《玄都壇歌寄元逸人》曰：故人昔隱東蒙峯。又《與李白同尋范十隱居》曰：余亦東蒙客，憐君如弟兄。豈所謂赴舊與同志樂者乎？
〖伏事董先生〗董先生，董京威也。行吟常宿白社之中，時乞市肆，得碎繒，結以自覆。◯趙云：休事董先生，則東蒙山必有董先主矣。舊注便差排作董京威，自是已往神仙矣，亦豈在東蒙山邪？
〖丹砂負前諾〗晉葛洪求句漏令以練丹砂。
〖雖悲鬒髮變〗謝玄暉詩：有情知望鄕，誰能鬒不變。《詩》：鬒髮如雲。◯趙云：髮之黑者曰鬒。鬒髮變，言變而爲白也。
〖有興入廬霍〗謝靈運詩：遊當遊羅浮，行必息廬霍。江淹《擬靈運詩》：靈境信淹留，賞心非徒設。平明登雲峯，杳與廬霍絕。
=蕭====================================================
蕭滌非主編《杜甫全集校注》9.5180,djvu5357

【異文、夾注】
〖洞宮腳〗洞宮脚
〖猶未卻〗猶未却
〖胡爲〗胡為
〖尙〗尚
=全====================================================
《全唐詩》7.2286,PDF7.65,《御製全唐詩》2406

【異文、夾注】
〖深求洞宮腳〗深求洞宮脚。[一作綠袍崑玉脚。]*
〖玉棺已上天〗玉[一作人]棺已上天
〖白日亦寂寞〗白日亦寂[一作冥]寞
〖暮升艮岑頂〗暮升艮岑[一作峯]頂
〖晨溪嚮虛駛〗晨溪嚮[一作響]虛駃[一作駛]
〖悵望金匕藥〗悵望[一作惆悵]金匕藥
〖伏事董先生〗休[一作伏]事董先生。[憶昔行所謂衡陽董鍊師也。]*
〖雖悲鬒髮變〗雖悲鬒[一作鬚]髮變
〖扶藜望清秋〗扶[一作杖]藜望清秋
=奭====================================================
王嗣奭《杜臆》84,PDF137,103,PDF2.19,171,PDF2.155

【評論】
高明之人，狹小塵世，多豔慕仙佛。不知仙佛無他修，止將自己心神，收斂歸根，打成一片已耳。忠臣孝子尙已，次則文章，下之技藝，倂力一向，以全副精神注之，皆可得仙。老杜千載往矣，讀其詩奕奕生動，言喜令人欲舞，言苦令人拭淚，此精神不死，而流行於天地間者，不謂之仙，吾不信也。平生遭歷千愁萬苦，天蓋注意此老，鍊之以成仙而不自知也。試問董先生安在？當時企羨以爲眞仙，是家有荆璧而羨他家之燕石，九京之下必當失笑。
PDF2.155
「晨溪響虛駛」，駛音試，疾也。「歸徑行已昨」，猶言轉盼陳迹。二句總言光陰之迅速也。以起下文。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1795,PDF4.343,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1040,PDF1110

【譯文】

=今====================================================
張志烈主編《杜詩全集（今注本）》4.1946,PDF2012

【注釋】
〖〗
	
【大意】
〚〛
=====================================================
講4/479,仇4/1795,校9/5180,虎4/391,全1040,新2/1532,今1946,趙2/1291,臆126,心1/62,鏡859,銭1/83,洙0303,唐7/2286
