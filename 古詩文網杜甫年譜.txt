http://m.shangshiwen.com/ziliao_1157.html

年譜
玄宗時期
（公元712——公元755年）
玄宗先天元年，壬子（公元712年）。杜甫生於鞏縣（今河南鞏義），祖籍湖北襄陽。
玄宗開元五年，丁巳（公元717年），六歲。嘗至郾城，觀公孫大娘舞「劍器」「渾脫」。
開元六年，戊午（公元718年），七歲。始作詩文。
玄宗開元八年，庚申（公元720年），杜甫九歲。始習大字。開元十三年，乙丑（公元725年），十四歲。壯游詩曰：「習年十四五，出游翰墨場，斯文崔魏從，以我似班揚。」原注：崔鄭州尚，魏豫州啟心。
開元十四年，丙寅（公元726年），十五歲。百憂集行曰：「憶昔年十五心尚孩，健如黃犢走復來。庭前八月梨棗熟，一日上樹能千回。」
開元十八年，庚午（公元730年），十九歲。游晉，至郇瑕（今山西猗氏縣），從韋之晉﹑寇錫游。
開元十九，辛未（公元731年），二十歲。游吳越。
開元二十年，壬申（公元732年），二十一歲。游吳越。
開元二十一年，癸酉（公元733年），二十二歲。游吳越。
開元二十二年，甲戌（公元734年），二十三歲。游吳越。
開元二十三年，乙亥（公元735年），二十四歲。自吳越歸東都，舉進士，不第。
開元二十四年，丙子（公元736年），二十五歲。游齊趙。交蘇源明。
開元二十五年，丁丑（公元737年），二十六歲。游齊趙。
開元二十六年，戊寅（公元738年），二十七歲。游齊趙。
開元二十七年，己卯（公元739年），二十八歲。游齊趙。
開元二十八年，庚辰（公元740年），二十九歲。游齊趙。
開元二十九年，辛巳（公元741年），三十歲。歸東都。築陸渾莊，於寒食日祭遠祖當陽君。
玄宗天寶元年，壬午（公元742年），三十一歲。在東都。姑萬年縣君卒於東京仁風裡。六月，還殯於河南縣，公作墓志。
天寶二年，癸未（公元743年），三十二歲。在東都。
天寶三年，甲申（公元744年），三十三歲。在東都。五月，祖母范陽太君卒於陳留之私第。八月，歸葬偃師，公作墓志。是年夏，初遇李白於東都。秋，游梁﹑宋，與李白﹑高適登吹台﹑琴台。嘗渡河游王屋山，謁道士華蓋君，而其人已亡。
天寶四載，乙酉（公元745年），三十四歲。再游齊﹑魯。是時李之芳為齊州司馬。夏日，李邕自北海郡來齊州，公嘗從游，陪宴歷下亭及鶴山湖亭。旋暫如臨邑（屬齊州）。秋後至兗州，時李白避歸東魯。公與同游，情好益密。公贈白詩所雲「余亦東蒙客，憐君如弟兄。醉眠秋共被，攜手日同行」者是也。俄而工將西去，白亦有江東之游，城東石門一別遂無復相見之日矣。
天寶五年，丙戌（公元746年），三十五歲。自齊﹑魯歸長安。從汝陽王璡﹑駙馬鄭潛耀游。
天寶六年，丁亥（公元747年），三十六歲。在長安。
天寶七年，戊子（公元748年），三十七歲。在長安。屢上詩韋濟，求汲引。與書家顧誡奢訂交，約當此時。
天寶八年，己丑（公元749年），三十八歲。在長安。冬日，歸東都，因謁玄元皇帝廟，觀吳道子所畫壁。
天寶九年，庚寅（公元750年），三十九歲。來長安。初遇鄭虔。
天寶十年，辛卯（公元751年），四十歲。在長安。進三大禮賦。玄宗奇之，命待制集賢院。秋，病瘧。友人魏君冒雨見訪，因作秋述貽之。病後過王倚，王餉以酒饌，感激作歌贈之。是年，在杜位宅守歲。
天寶十一年，壬辰（公元752年），四十一歲。在長安。召試文章，送隸有司參列選序。暮春，暫歸東都。冬，高適隨歌舒翰入朝，與公暫集，俄復別去，公有詩送之。
天寶十二年，癸巳（公元753年），四十二歲。在長安。首夏，同鄭虔游何將軍山林。次子宗武約生於此年秋。
天寶十三，甲午（公元754年），四十三歲。在長安。進封西岳賦。自東都移家至長安，居南城之下杜城。因田梁丘投詩河西節度使歌舒翰。歲中，張?自盧溪召還，再遷為太常卿，公復上詩求助。又進雕賦，表中詞益哀激。秋後，淫雨害稼，物價暴貴，公生計益艱，遂攜家往奉先，館於廨舍。
天寶十四年，乙未（公元755年），四十四歲。安祿山反。杜甫在長安。歲中往白水縣，省舅氏崔十九翁。九月，同崔至奉先。十月，歸長安，授河西尉（河西縣故城在今雲南河西縣境），不拜，改右衛率府胄曹參軍。十一月，又赴奉先探妻子，作自京赴奉先詠懷五百字。歲暮，喪幼子。
肅宗時期
（公元756——公元762年）
肅宗至德元年，丙申（公元756年），四十五歲。七月改元，安祿山稱大燕皇帝。玄宗奔蜀。殺楊國忠、楊貴妃。杜甫歲初在長安。五月，至奉先壁難，攜眷來往白水，寄居舅氏崔少府高齋。六月，又自白水取道華原，赴鄜州（今陜西鄜縣）。至三川縣同家窪，寓故人孫宰家。聞肅宗及位靈武，即留妻子於三川，孓身從蘆子關奔行在所。途中為賊所得，遂至長安。九月，於長安路隅遇宗室子弟，乞舍身為奴，感慟作哀王孫。
肅宗至德二年，丁酉（公元757年），四十六歲。安慶緒殺祿山。張巡、許遠戰死。郭子儀復東京。史思明等降。春，杜甫陷賊中。在長安時從贊公蘇端游。四月，自金光門出，間道竄歸鳳翔。五月十六日，拜左拾遺。是月，房管得罪，公抗述救之。肅宗怒，詔三司推問，張鎬﹑韋陟等救之，仍放就列。六月，同裴薦等四人薦岑參。閏八月，墨制放還鄜州省家。於是徒步出鳳翔，至邠州，始從李嗣業借得乘馬。歸家臥病數日。作北征。十一月，自鄜州至京師。肅宗乾元元年，戊戌（公元758年），四十七歲。二月改元，復以載為年，史思明反。杜甫任左拾遺。春，賈至﹑王維﹑岑參皆在諫省，時共酬唱。時畢曜亦在京師，居公之鄰舍。四月，玄宗親享九廟，公得陪祀。六月，房管因賀蘭進明譖，貶為邠州刺史。公坐管黨，出為華州司功參軍。是秋，嘗至藍田縣訪崔興宗﹑王維。冬末，以事歸東都陸渾莊，嘗遇孟雲卿於湖城縣城東。
乾元二年，己亥（公元759年），四十八歲。史思明稱燕王。春，杜甫自東都歸華州（陜西華縣），途中作三吏﹑三別六首。時屬關輔飢饉。遂以七月棄官西去。度隴，赴秦州（甘肅天水）。是時有夢李白二首，天末懷李白，寄李白二十韻。又有寄高適﹑岑參﹑賈至﹑嚴武﹑鄭虔﹑畢曜﹑薛據及張彪詩。時贊公亦謫居秦州，嘗為公盛言西枝村之勝，因作計卜居。置草堂，未成，會同谷宰來書言同谷可居，遂以十月，赴同谷。途經赤谷﹑鐵堂峽﹑鹽井﹑寒峽﹑法鏡寺﹑青陽峽﹑龍門鎮﹑石龕﹑積草嶺﹑泥功山﹑鳳凰台，皆有詩。至同谷，居栗亭。貧益甚，拾橡栗，掘黃獨以自給。居不逾月，又赴成都。以十二月一日就道，經木皮嶺﹑白沙渡﹑飛仙閣﹑石櫃閣﹑橘柏渡﹑劍門﹑鹿頭山。歲終至成都，寓居浣花溪寺。時高適方刺彭州，公甫到成都，適即寄詩問訊。
肅宗上元元年，庚子（公元760年），四十九歲。閏四月改元，杜甫在成都。春，卜居西郭之浣花裡。表弟王十五司馬遺貲營造，徐卿（疑即知道）﹑蕭實﹑何雍﹑韋班（應物侄）三明府供果木栽，開歲始事，季春落成。時韋偃寓居蜀中，嘗為公畫壁。初秋，暫游新津，晤裴迪。秋晚至蜀州，晤高適。冬，復在成都。
上元二年，辛丑（公元761年），五十歲。史朝義殺史思明。杜甫居草堂。開歲，又往新津。二月，歸成都。秋，至青城。旋又歸成都。是時多病，生計艱窘。始有遷地吳楚之念。冬，高適至成都，嘗同王掄過草堂會飲。
肅宗寶應元年，壬寅（公元762年），五十一歲。四月改元，帝及玄宗崩，太子豫及位。詩人李白死（701-762）。杜甫自春至夏居草堂。與嚴武唱和甚密。武時有饋贈。七月，送嚴武還朝，以舟至綿州，抵奉濟驛，登陸，遂分手而還。會徐知道反，道阻，乃入梓州。秋末，回成都迎家至梓，然頗有東游之意。十一月，往射洪縣，到金華山玉京觀，尋陳子昂讀書堂遺跡。又訪縣北東武山子昂故宅。旋復南之通泉縣，訪郭元振故居，於慶善寺觀薛稷書畫壁。又於縣署壁後觀稷所畫鶴。

代宗時期
（公元763年——公元770年）
代宗廣德元年，癸卯（公元763年），五十二歲。七月改元，李懷仙殺史朝義。杜甫正月在梓州，聞官軍收河南河北，便欲還都，俄而復思東下吳楚。間嘗至閬州（四川閬中），因游牛頭﹑兜率﹑惠義諸寺。既歸梓，又因送辛員外，至綿州。自綿歸梓。又往漢州。夏，返梓州。初秋，復別梓赴閬。九月，祭房管。秋盡，得家書，知女病，因急歸梓。十一月，將出峽為吳楚之游，於是命弟佔歸成都檢校草堂。廣德二年，甲辰（公元764年），五十三歲。春首，自梓州絜家東荍出峽，先至閬州。會朝廷召補京兆功曹參軍，以行程既定，不赴召。二月，離閬東去，聞嚴武將再鎮蜀，大喜，遂改計卻赴成都。三月，歸成都。六月，嚴武表為節度參謀，檢校工部員外郎，賜緋魚袋。秋，居幕中，頗不樂，因上詩嚴武述胸臆。遂得乞假暫歸草堂。是時，曹霸在成都，公作丹青引贈之。弟穎往齊州。歲晚，因事寄詩賈至。是年與嚴武唱和最密。
代宗永泰元年，乙巳（公元765年），五十四歲。正月三日，辭幕府，歸浣花溪。自春徂夏，居草堂。五月，攜家離草堂南下。至嘉州（四川樂山）。六月，至戎州（四川宜賓）。自戎州至渝州（重慶）。候嚴六侍御，不到，先下峽。入秋，至忠州（重慶忠縣），居龍興寺院。九月，至雲安縣（重慶雲陽）因病，遂留居雲安，館於嚴明府之水閣。
代宗大歷元年，丙午（公元766年），五十五歲。十一月改元，春杜甫在雲安。時岑參方為嘉州刺史，寄詩贈之。春晚，移居夔州（重慶奉節，即劉備托孤地白帝城）。初寓山中客堂。秋日，移寓西閣。秋後，柏茂琳為夔州都督，公頗蒙資助。是年多追憶舊游之作。
大歷二年，丁未（公元767年），五十六歲。在夔州。春，自西閣移居赤甲。三月，遷居瀼西草屋。附宅有果園四十畝，蔬圃數畝，又有稻田若干頃，在江北之東屯。弟觀自京師來。秋，因獲稻暫住東屯。適吳司法自忠州來，音以瀼西草堂借吳居之。是時，始復動東游荊湘之意。十月十九日，於夔州別駕元持宅觀李十二娘舞「劍器」。大歷冬，仍復多病。秋，左耳始聾。
大歷三年，戊申（公元768年），五十七歲。正月中旬，去夔出峽。臨去，以瀼西果園贈南卿兄。三月，至江陵。夏日，暫如外邑。留江陵數月，頗不得意。秋末，移居公安縣。遇顧誡奢﹑李晉肅（賀父）及僧太易，留憩公安數月。因公安治安太差，遂移衡州。
大歷四年，己酉（公元769年），五十八歲。正月，經岳州至衡州（衡陽），游南岳道林二寺，觀宋之問題壁。宿青草湖，又宿白沙驛。過湘陰，謁湘夫人祠。更泝流而上，以二月初抵鑿石浦，宿之。又過津口，次空靈岸。三月，抵潭州（湖南長沙）。發潭州，次白馬潭，入喬口。至銅官渚，阻風。發銅官，宿新康江口。次雙楓浦，遂抵衡州（衡陽）。然故人衡州刺史韋之晉任潭州刺史，杜甫又奔潭州，希望在他手下謀一份差事。但韋之晉忽然病卒。時蘇渙居江側，忽一日，訪公於舟中，公請渙誦詩，大賞異之，遂訂交焉。
大歷五年，庚戌（公元770年），五十九歲。正月二十一日，檢故帙，得高適上元二年人 日見寄詩，因追酬一首，寄示漢中王瑀及敬超先。暮春，逢李龜年。四月，避亂入衡州（今衡陽）。游岳廟，為暴水所阻，旬日不得食。欲往郴州依舅氏崔偉，因至耒（lěi）陽。耒陽令知之，自棹舟迎杜甫而還。啖牛肉白酒，一夕而卒於耒陽。