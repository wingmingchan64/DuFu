1118 畫鶻行

高堂見生鶻，颯爽動秋骨。
初驚無拘攣，何得立突兀！
乃知畫師妙，功刮造化窟。
寫此神俊姿，充君眼中物。
烏鵲滿樛枝，軒然恐其出。
側腦看青霄，寧爲眾禽沒。
長翮如刀劍，人寰可超越。
乾坤空崢嶸，粉墨且蕭瑟。
緬思雲沙際，自有煙霧質。
吾今意何傷，顧步獨紆鬱。
=粵====================================================
陳永明《杜甫全集粵音注音》

【注音】
畫鶻行
waak6 gwat1 hang4

高堂見生鶻，颯爽動秋骨
gou1 tong4 gin3 sang1 gwat1, saap3 song2 dung6 cau1 gwat1
-----------------------------------------------------
初驚無拘攣，何得立突兀
co1 ging1 mou4 keoi1 lyun4, ho4 dak1 lap6 dat6 ngat6
-----------------------------------------------------
乃知畫師妙，功刮造化窟
naai5 zi1 waa6 si1 miu6, gung1 gwaat3 zou6 faa3 fat1
-----------------------------------------------------
寫此神俊姿，充君眼中物
se2 ci2 san4 zeon3 zi1, cung1 gwan1 ngaan5 zung1 mat6
-----------------------------------------------------
烏鵲滿樛枝，軒然恐其出
wu1 zoek3 mun5 gau1 zi1, hin1 jin4 hung2 kei4 ceot1
-----------------------------------------------------
側腦看青霄，寧爲眾禽沒
zak1 nou5 hon3 cing1 siu1, ning4 wai6 zung3 kam4 mut6
-----------------------------------------------------
長翮如刀劍，人寰可超越
coeng4 hat6 jyu4 dou1 gim3, jan4 waan4 ho2 ciu1 jyut6
-----------------------------------------------------
乾坤空崢嶸，粉墨且蕭瑟
kin4 kwan1 hung1 zang1 wing4, fan2 mak6 ce2 siu1 sat1
-----------------------------------------------------
緬思雲沙際，自有煙霧質
min5 si1 wan4 saa1 zai3, zi6 jau5 jin1 mou6 zat1
-----------------------------------------------------
吾今意何傷，顧步獨紆鬱
ng4 gam1 ji3 ho4 soeng1, gu3 bou6 duk6 jyu1 wat1

【韻部】
〚3.1.5〛鶻：月韻
〚3.2.5〛骨：月韻
〚4.2.5〛兀：月韻
〚5.2.5〛窟：月韻
〚6.2.5〛物：物韻
〚7.2.5〛出：質韻
〚8.2.5〛沒：月韻
〚9.2.5〛越：月韻
〚10.2.5〛瑟：質韻
〚11.2.5〛質：質韻
〚12.2.5〛鬱：物韻

【體裁】
五古
=典====================================================
《引典出處》

【注釋】
〖1〗
〖高堂見生鶻〗
〖颯爽動秋骨〗
〖初驚無拘攣〗
〖何得立突兀〗
〖乃知畫師妙〗
〖功刮造化窟〗
〖寫此神俊姿〗
〖充君眼中物〗
〖烏鵲滿樛枝〗
〖軒然恐其出〗
〖側腦看青霄〗
〖寧爲眾禽沒〗
〖長翮如刀劍〗
〖人寰可超越〗
〖乾坤空崢嶸〗
〖粉墨且蕭瑟〗
〖緬思雲沙際〗
〖自有煙霧質〗
〖吾今意何傷〗
〖顧步獨紆鬱〗
=郭===================================================
郭知達《新刊校定集注杜詩》臺PDF1.239,中PDF3.72,四1068-68

【異文、夾注】
〖高堂見生鶻〗高堂見生[一作老]鶻
〖寧爲眾禽沒〗寧爲衆禽沒
〖長翮如刀劍〗長翮如刀劔
〖緬思雲沙際〗緬思[一作想]雲沙際

【注釋】
〖初驚無拘攣〗《曹襃傳》：羣僚拘攣。猶拘束也。潘安《西征賦》：陋吾人之拘攣。
〖功刮造化窟〗趙云：李賀云：二十八宿羅心胸，筆補造化天無功。蓋出於此。
〖寫此神俊姿〗支道林云：怜其神俊。
〖烏鵲滿樛枝〗《詩》：南有樛木。《釋文》云：木下曲曰樛。樛，下垂也。◯趙云：謝玄暉《敬亭》詩：樛枝聳復低。
〖寧爲眾禽沒〗趙云：言看青雲而軒舉，寧甘爲眾禽之滅沒乎？此與傅玄長歌行曰：蒼鷹厲爪翼，耻與燕雀遊。
〖人寰可超越〗《舞鶴賦》：歸人寰之喧卑。
〖粉墨且蕭瑟〗鮑明遠：歲崢嶸而催暮。又，金石崢嶸。深高之貌也。◯趙云：乾坤空自高大，而粉墨之物不能眞超越之，但含蕭瑟之意。
〖顧步獨紆鬱〗《舞鶴賦》：煙交霧凝，若無毛質。陸士衡：紆鬱遊子情。◯趙云：劉希夷《邊城夢還》詩：雲沙撲地起。夫旣有眞質，自能超越，則吾亦不必傷也。紆鬱，結悶之貌。眞質，公自況也。世有《西清詩話》者，有云：王介甫、歐楊永叔、梅聖兪與一時聞人坐上分題賦虎圖。介甫先成，眾服其敏妙。永叔乃袖手。或以問余，余曰：此體杜甫《畫鶻行》耳。問者謂然。大抵前輩多模取古人意，以紓急解紛，此其一也。西清之說如此。然觀介甫虎詩，與此自不同。蓋此篇雖詠畫鶻，而終於眞鶻以自況。
=蕭====================================================
蕭滌非主編《杜甫全集校注》2.1118,djvu1295

【異文、夾注】
〖眾禽沒〗衆禽没
=全====================================================
《全唐詩》7.2282,PDF7.61,《御製全唐詩》2401

【異文、夾注】
〖1〗畫鶻行[一作畫雕]
〖高堂見生鶻〗高堂見生[一作老]鶻
〖初驚無拘攣〗初驚無拘攣[一作卷]
〖功刮造化窟〗功[一作巧]刮造化窟
〖寫此神俊姿〗寫作[一作此]神駿姿
〖寧爲眾禽沒〗寧爲衆禽沒
〖緬思雲沙際〗緬思[一作想]雲沙際
=奭====================================================
王嗣奭《杜臆》62,PDF115,73,PDF1.173

【評論】
贊畫之妙曰如生，此徑云「見生鶻」，高人一等。至以「颯爽動秋骨」，「軒然恐其出」，形容生鶻甚妙。「乾坤空崢嶸」以下，又進一等，匪夷所思。鍾云：「四句自悲自負。」
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.477,PDF2.45,四庫
=浦====================================================
浦起龍《讀杜心解》1.50,PDF1.149,早稻田2.41,哈佛107

【評論】
公《畫鷹》詩云：「素練風霜起，蒼鷹畫作殊。」是言畫者欲飛也。公題畫詩，多如此作意。今此詩卻又筆篆翻轉，都從不能飛去生情。解者俱未會其竅。詩凡三層。八敍事，八寫意，四寄慨。言所見者生鶻也，無拘無攣，何以不去，緣是畫耳。頓住。接云衆禽恐其出擊，彼則寧沒而不舉也。夫固可超越人寰者，而乃天自高空，鶻自戢翼耶。則畫者過耶。又頓住。接云雲際自有飛擊者，吾重爲此不去者傷之矣。意似深怨此畫手者，大奇大奇！公殆有志不得伸者乎！
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》209,PDF279

【譯文】
〚〛
=今====================================================
張志烈主編《杜詩全集（今注本）》1.455,PDF521

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/643,仇2/477,校2/1118,虎1/576,全209,新1/364,今1/455,趙1/278,臆91,心1/50,鏡193,銭1/72,洙0221,唐7/2282
