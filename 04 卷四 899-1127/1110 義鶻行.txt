1110 義鶻行

陰崖有蒼鷹，養子黑柏顚。
白蛇登其巢，吞噬恣朝餐。
雄飛遠求食，雌者鳴辛酸。
力強不可制，黃口無半存。
其父從西歸，翻身入長煙。
斯須領健鶻，痛憤寄所宣。
斗上捩孤影，噭哮來九天。
修鱗脫遠枝，巨顙拆老拳。
高空得蹭蹬，短草辭蜿蜒。
折尾能一掉，飽腸皆已穿。
生雖滅眾雛，死亦垂千年。
物情有報復，快意貴目前。
茲實鷙鳥最，急難心炯然。
功成失所往，用捨何其賢！
近經潏水湄，此事樵夫傳。
飄蕭覺素髮，凜欲衝儒冠。
人生許與分，只在顧眄間。
聊爲義鶻行，用激壯士肝。
=====================================================
〚〛
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】
=蕭====================================================
蕭滌非主編《杜甫全集校注》2.1110

【異文、夾注】
〖柏顚〗栢顛
〖黃〗黄
〖脫〗脱
〖眾雛〗衆鶵
〖茲〗兹
〖間〗閒
〖修〗脩
=全====================================================
《全唐詩》7.2281,PDF7.60,《御製全唐詩》2400

【異文、夾注】
〖1〗義鶻[宋刻諸本皆有行字]
〖陰崖有蒼鷹〗陰崖有蒼[一作二]鷹
〖吞噬恣朝餐〗吞噬[一作之]恣[一作資]朝餐
〖黃口無半存〗黃口無[一作寧]半存
〖其父從西歸〗其父從西歸[一作來]
〖痛憤寄所宣〗痛[一作冤]憤[一作憤懣]寄所宣
〖噭哮來九天〗噭哮[一作無聲]來九天
〖巨顙拆老拳〗巨顙坼老拳
〖短草辭蜿蜒〗短[一作茂]草辭蜿蜒
〖折尾能一掉〗折尾能一掉[一作擺]
〖飽腸皆已穿〗飽[一作飢]腸皆[一作今]已[一作以。一作已皆。]穿
〖生雖滅眾雛〗生雖滅衆雛
〖急難心炯然〗急難心炯[一作皎]然
〖功成失所往〗功成失所往[一作在]
〖用捨何其賢〗用舍何其賢
〖此事樵夫傳〗此事樵夫[一作人]傳
〖凜欲衝儒冠〗凜欲[一作烈。一作若。]衝儒冠
〖人生許與分〗人生許與[一作計有]分
〖只在顧眄間〗只在[一作亦存]顧盼間
〖用激壯士肝〗用[一作永]激壯士肝

=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》1.47,PDF1.146,早稻田2.39,哈佛105

【異文、夾注】
〖〗
〖〗
〖〗
〖〗
〖〗
〖〗

【注釋】
〖〗
〖〗
〖〗
〖〗
〖〗
〖〗

【評論】
奇情恣肆，與子長《游俠》、《刺客》列傳，爭雄千古。首一段，原題也。敍事明淨，而「斯須領健鶻」一句驀入，手法矯捷。中一段，先八句寫生，筆筆叫絕。其來有聲勢，其擊有精神，其負痛伏辜有波折。「飽腸已穿」，令我一歎，炯鑒在一「飽」字。次八句，咏嘆，筆又超絕。「死垂千年」，猶所謂「遺臭萬年」也。「心炯然」，所謂較然不欺其志者也。「失所往」，更超，所謂不矜其能，羞伐其德，世所稱賢豪間者也。後一段，明作詩之由。「飄蕭」十字作一句讀。「許與」、「顧盻」，通篇結穴。讀此而無動於中者，全無心肝人也。◯評者云：假事爲比，用意在末。其說非也。公自是聞此事而作。大手筆人，正要卽物寫照，不肯學躲閃法。◯公有《鵰賦》，天寳間作。類附於此。
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〚〛
	
【大意】

=====================================================
講1/639，仇2/474，校2/1110，虎1/572，全208，新1/362，今1/452，趙1/277，臆106，心1/47，鏡192，銭1/72，洙0220，唐7/2281
