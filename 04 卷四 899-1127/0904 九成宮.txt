0904 九成宮

蒼山入百里，崖斷如杵臼。
曾宮憑風迴，岌嶪土囊口。
立神扶棟梁，鑿翠開戶牖。
其陽產靈芝，其陰宿牛斗。
紛披長松倒，揭𡿗怪石走。
哀猿啼一聲，客淚逬林藪。
荒哉隋家帝，製此今頹朽。
向使國不亡，焉爲巨唐有。
雖無新增修，尙置官居守。
巡非瑤水遠，迹是雕牆後。
我行屬時危，仰望嗟歎久。
天王守太白，駐馬更搔首。
=====================================================
岌（ㄐㄧˊ）嶪（ㄧㄝˋ），高峻。
𡿗（ㄋㄧㄝˋ）
〚〛
=粵====================================================
陳永明《杜甫全集粵音注音》

【注音】
九成宮
gau2 sing4 gung1

蒼山入百里，崖斷如杵臼。
cong1 saan1 jap6 baak3 lei5, ngaai4 dyun6 jyu4 cyu5 kau5
-----------------------------------------------------
曾宮憑風迴，岌嶪土囊口。
cang4 gung1 pang4 fung1 wui4, kap1 jip6 tou2 nong4 hau2
-----------------------------------------------------
立神扶棟梁，鑿翠開戶牖。
lap6 san4 fu4 dung6 loeng4, zok6 ceoi3 hoi1 wu6 jau5
-----------------------------------------------------
其陽產靈芝，其陰宿牛斗。
kei4 joeng4 caan2 ling4 zi1, kei4 jam1 suk1 ngau4 dau2
-----------------------------------------------------
紛披長松倒，揭𡿗怪石走。
fan1 pei1 coeng4 cung4 dou2, kit3 jip6 gwaai3 sek6 zau2
-----------------------------------------------------
哀猿啼一聲，客淚逬林藪。
oi1 jyun4 tai4 jat1 seng1, haak3 leoi6 bing3 lam4 sau2
-----------------------------------------------------
荒哉隋家帝，製此今頹朽。
fong1 zoi1 ceoi4 gaa1 dai3, zai3 ci2 gam1 teoi4 nau2
-----------------------------------------------------
向使國不亡，焉爲巨唐有。
hoeng3 si3 gwok3 bat1 mong4, jin1 wai4 geoi6 tong4 jau5
-----------------------------------------------------
雖無新增修，尙置官居守。
seoi1 mou4 san1 zang1 sau1, soeng6 zi3 gun1 geoi1 sau2
-----------------------------------------------------
巡非瑤水遠，迹是雕牆後。
ceon4 fei1 jiu4 seoi2 jyun5, zik1 si6 diu1 coeng4 hau5
-----------------------------------------------------
我行屬時危，仰望嗟歎久。
ngo5 hang4 suk6 si4 ngai4, joeng5 mong6 ze1 taan3 gau2
-----------------------------------------------------
天王守太白，駐馬更搔首。
tin1 wong4 sau2 taai3 baak6, zyu3 maa5 gang3 sou1 sau2

【韻部】
〚3.2.5〛臼：有韻
〚4.2.5〛口：有韻
〚5.2.5〛牖：有韻
〚6.2.5〛斗：有韻
〚7.2.5〛走：有韻
〚8.2.5〛藪：有韻
〚9.2.5〛朽：有韻
〚10.2.5〛有：有韻
〚11.2.5〛守：有韻
〚12.2.5〛後：有韻
〚13.2.5〛久：有韻
〚14.2.5〛首：有韻

【體裁】
五古

【補充說明】
後，上聲。
=典====================================================
《引典出處》

【注釋】
〖蒼山入百里〗
〖崖斷如杵臼〗
〖曾宮憑風迴〗
〖岌嶪土囊口〗
〖立神扶棟梁〗
〖鑿翠開戶牖〗
〖其陽產靈芝〗
〖其陰宿牛斗〗
〖紛披長松倒〗
〖揭𡿗怪石走〗
〖哀猿啼一聲〗袁山松《宜都山川記》：峽中猿鳴至清，山谷傳其響，泠泠不絕。行者歌之曰：「巴東三峽猿鳴悲，猿鳴三聲淚沾衣。」（《太平御覽》卷第九百十獸部二十二）
〖客淚逬林藪〗
〖荒哉隋家帝〗
〖製此今頹朽〗
〖向使國不亡〗
〖焉爲巨唐有〗《晏子春秋》卷一：景公遊於牛山，北臨其國城而流涕曰：「若何滂滂去此而死乎？」艾孔、梁丘據皆從而泣，晏子獨笑於旁。公刷涕而顧晏子曰：「寡人今日游悲，孔與據皆從寡人而涕泣，子之獨笑，何也？」晏子對曰：「使賢者常守之，則太公、桓公將常守之矣；使勇者常守之，則莊公、靈公將常守之矣。數君者將守之，則吾君安得此位而立焉？以其迭處之，迭去之，至於君也，而獨爲之流涕，是不仁也。不仁之君見一，謟諛之臣見二，此臣之所以獨竊笑也。」（哈佛大學藏本冊一，頁二十）◯《春秋左傳注·昭公二十年》：飲酒樂。公曰：「古而無死，其樂若何！」晏子對曰：「古而無死，則古之樂也，君何得焉？昔爽鳩氏始居此地，季萴因之，-有逢伯陵-因之，蒲姑氏因之，而後大公因之。古者無死，爽鳩氏之樂，非君所願也。」（冊四，頁一四二〇）
〖雖無新增修〗
〖尙置官居守〗
〖巡非瑤水遠〗
〖迹是雕牆後〗《尙書正義·五子之歌第三》：其二曰：「訓有之，內作色荒，外作禽荒。甘酒嗜音，峻宇彫牆。有一于此，未或不亡。」（頁二一三）
〖我行屬時危〗
〖仰望嗟歎久〗
〖天王守太白〗《漢書·趙充國辛慶忌傳》卷六十九：今五星出東方，中國大利，蠻夷大敗。太白出高，用兵深入敢戰者吉，弗敢戰者凶。
〖駐馬更搔首〗
=郭===================================================
郭知達《新刊校定集注杜詩》PDF1.219

【異文、夾注】
〖1〗九成宫
〖曾宮憑風迴〗曾宫憑風逈[一作迴]
〖鑿翠開戶牖〗鑿翠開户牖
〖其陽產靈芝〗其陽産靈芝
〖其陰宿牛斗〗其隂宿牛斗
〖揭𡿗怪石走〗揭𡿒恠石走
〖客淚逬林藪〗客淚迸林藪
〖迹是雕牆後〗跡是雕墻後
〖仰望嗟歎久〗仰望嗟嘆乆

【注釋】
〖1〗武僖元年，廢麟遊郡，置鄜州，有九成宮，云隋仁壽宮，隋文帝崩於此。◯趙云：按樂史《寰宇記》載，在鳳翔府麟遊隸。又按：此宮本隋之仁壽宮，在鳳翔府麟遊縣西五里，義寧元年廢。唐貞觀五年復置，更名九成，隸之雍州。其宮周垣千八百步。麟遊於隋曾爲郡，唐初改曰鄜州。按《地理志》：麟遊縣，其去鳳翔府東北一百一十里。麟遊郡置鄜州，謂改則可，謂之廢則不可。鄜字應是麟字，諸本誤刊耳。恐惑學者，故爲詳之。
〖岌嶪土囊口〗宋玉《風賦》：夫風生於地，起於青蘋之末，侵淫溪谷，盛怒於土囊之口。《西京賦》：狀嵬峨以岌嶪。◯趙云：此與玉華宮詩語異而旨同，言乘輿涉遠而冒險。《易》：臼杵之利。
〖鑿翠開戶牖〗《魯靈光》：神靈扶其棟宇。
〖其陰宿牛斗〗《西都賦》：其陽則崇山隱天，幽林穹谷；其陰則冠以九𡽀，陪以甘泉。《天台賦》：蔭牛宿以曜舉。◯趙云：其陽、其陰字，使《西都賦》，雖兩句而盡乎鋪陳之勢矣。產靈芝，以言瑞物所生，如漢廟柱生芝。宿牛斗，以言其高，如公《慈恩寺塔》有云：七星在北戶，河漢聲西流。
〖揭𡿗怪石走〗趙云：《洞簫賦》：若凱風紛披。《魯靈光殿賦》：飛陛揭孽①，緣雲上征。
〖客淚逬林藪〗《宜都山川記》曰：峽中猿鳴至清，諸山谷傳其響，泠泠不絕。行者歌：三聲淚霑衣。◯趙云：宮處乎深山之中，虞世南所謂冠山抗殿，絕壁爲池者。今以其稍不御而岑寂，則有愁絕之思矣。古歌云：猿鳴三聲淚霑裳。
〖製此今頹朽〗楊素爲隋文帝營仁壽宮，素規構鴻侈，文帝怒曰：素爲吾掊怨天下。素懼，封倫曰：毋恐，后至當自免。旣而果然。
〖焉爲巨唐有〗齊景公遊牛山，北臨其國，曰：「若何去此而死乎？」晏子曰：「使賢人若常守，則太公有之，吾君安得此位？而爲流涕，是不仁也。」齊侯飲酒樂，曰：「若何？」晏子曰：「昔爽鳩氏始居此，季萴、逢伯陵、蒲姑氏、太公因之。若古無死，則爽鳩之樂，非君所願得也。」傳曰：不有廢也，君何以興？
〖迹是雕牆後〗王元長《曲水序》：「夏后兩龍，載驅璿臺之上；穆王八駿，如舞瑤水之陰。」王母與宴於瑤臺之上也。《五子之歌》：峻宇雕牆。注：雕，飾畫也。◯趙云：上言因隋以鑒唐也，下復申言以箴之。其去長安則亦遠矣，特此周穆王之瑤池爲不遠也，故言巡非瑤水遠。然峻宇雕牆，五子之所戒，以爲未或不亡者，而乃可襲其迹之後乎？此指言唐襲隋後也。玉華宮，唐所創建，不敢指斥，故云「不知何王殿。」今九成宮，隋所建，當以之爲戒，故云「荒哉隋家帝。」
〖駐馬更搔首〗《趙充國傳》曰：「今太白高，深入者勝。」天王，天子也。守太白，待時而進也。◯趙云：守者，狩。《春秋》：天王守於河陽，《穀梁》用此字也。太白，山名。「守」之爲義，正言肅宗在鳳翔也。舊注引誤以「狩」爲「守」，以太白山爲太白星矣。《詩·靜女》篇：愛而不見，搔首踟躕。

【校記】
①《文選·王文考·魯靈光殿賦》原文作「飛陛揭孽」，臺北故宮藏本同。四庫本引作「飛陛揭𡿒」。
=黃====================================================
黃希、黃鶴《黃氏補千家註紀年杜工部詩史》PDF176

【異文、夾注】
〖1〗九成宮[至德二載作]
〖曾宮憑風迴〗曾宮憑風迥[一作迴]
〖揭𡿗怪石走〗揭𡿗怪石走
〖製此今頹朽〗至此今頹朽
〖雖無新增修〗雖無新增修
〖我行屬時危〗我來屬時危
〖駐馬更搔首〗駐馬更回首

【注釋】
〖1〗魯曰。武德元年廢麟遊郡。置鄜州。有九成宮。卽隋仁壽宮也。◯補注。鶴曰地理志隋仁壽宮義寧元年廢貞觀五年復置永徽元年曰萬年宮乾封二年復曰九成宮在鳳翔府麟遊縣當是至德二載經鄜州作故詩云天王守太白又曰我行屬時危。
〖岌嶪土囊口〗洙曰西京賦狀嵬峩以岌嶪也宋玉風賦夫風起於青蘋之末盛怒於土囊之口。
〖鑿翠開戶牖〗敏修曰魯靈光神靈扶其棟宇。
〖其陽產靈芝〗蘇曰隋文帝終南山陽石柱上產金花芝十莖。◯補注。希曰終南在長安而九成宮在麟遊縣蘇引終南山陽產金花芝非當是產九成宮所枕山之陽。
〖其陰宿牛斗〗洙曰西都賦其陽則崇山隱天幽林穹谷其陰則冠以九嵕培以甘泉天台賦䕃牛宿以曜舉趙曰以言其高。
〖揭𡿗怪石走〗𡿗魚列切趙曰洞簫賦若凱風紛披魯靈光殿賦飛陛揭𡿗緣云上。
〖客淚逬林藪〗洙曰冝都山川記曰峽中猿鳴至清諸山谷傳其響泠泠不絕行者歌三聲淚霑衣。◯補注。希曰古樂府巴東三峽巫峽長猿鳴三聲淚霑衣裳山谷謂但以柳怨之立日和爲數疊惜其聲今不傳。
〖製此今頹朽〗洙曰楊素爲隋文帝營仁壽宮規構鴻侈文帝怒曰素爲吾掊怨天下素懼封倫曰毋恐后至當自免旣而果然。
〖尙置官居守〗◯補注。鶴曰志云周垣千八百步幷置禁苑及府庫官寺等太宗高宗嘗臨幸舊史志云九成宮㧾監一人副監一人丞一人簿一人錄事一人府三人史五人。
〖巡非瑤水遠〗洙曰王元長曲水序夏后兩龍載驅璿臺之上穆滿八駿如舞瑤水之陰言周穆王遊於崑崙山其西王母與晏於瑤池之上。
〖迹是雕牆後〗洙曰五子之歌峻宇雕牆。
〖天王守太白〗洙曰趙充國傳今太白高深入者勝天王天子也守太白待時而進也趙曰守音狩太白山名守之爲義言肅宗在鳳翔也。◯補注。希曰太白山在鳳翔府鄜縣天王謂肅宗也。
=蕭====================================================
蕭滌非主編《杜甫全集校注》2.904,djvu1081

【異文、夾注】
〖宮憑風迴〗宫憑風廻
〖戶〗户
〖產〗産
〖逬〗迸
〖瑤〗瑶
〖迹〗跡
〖歎〗嘆
〖尙〗尚
=全====================================================
《全唐詩》7.2277,PDF7.56,《御製全唐詩》2395

【異文、夾注】
〖1〗九成宮[本隋仁壽宮。貞觀修以避暑。更名九成。在麟遊縣西五里。]
〖曾宮憑風迴〗曾宮憑風回[一作迥]
〖立神扶棟梁〗立神扶棟梁[一作宇]
〖紛披長松倒〗紛披[一作扶]長松倒[一作側]
〖逬林藪〗迸林藪
〖尙置官居守〗尙置[一作署]官居守。[九成宮置總監一人。副監一人。丞、簿、錄事各一人。]*
〖我行屬時危〗我行[一作來]屬時危
〖天王守太白〗天王守[音狩]太白
〖駐馬更搔首〗駐馬更搔[一作回]首
=奭====================================================
王嗣奭《杜臆》56,PDF109,66,PDF1.160

【評論】
「尙置官居守」，有刺。蓋因「迹是雕牆後」，而不改荒隋之轍也。「天王狩太白」，蓬萊宮尙不能安居，況九成宮乎？駐馬回首，無限感傷，而「淚逬林藪」以此。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.386,PDF1.459,四庫
=====================================================
浦起龍《讀杜心解》
=浦====================================================
浦起龍《讀杜心解》1.38,PDF1.137,早稻田2.30,哈佛96

【異文、夾注】
〖〗
〖〗
〖〗
〖〗
〖〗
〖〗

【注釋】
〖〗
〖〗
〖〗
〖〗
〖〗
〖〗

【評論】
歸鄜途經所作，是紀行詩體。前半記宮制之壯麗，而「哀猿」二句，乃束上引下之文。後半明敍來歷，夾入議論。旣傷荒製，復慨危端。所傷就宮上生發，所慨由在途興感，一卽一離。
=譯====================================================
韓成武、張志民《杜甫詩全譯》169,PDF239

【譯文】
〚〛

=今====================================================
張志烈主編《杜詩全集（今注本）》1.367,PDF433

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/523,仇1/386,校2/904,虎1/463,全169,新1/295,今1/367,趙1/208,臆83,心1/38,鏡156,銭1/61,洙0207,唐7/2277
