1069 送許八拾遺歸江寧覲省，甫昔時嘗客遊此縣，於許生處乞瓦棺寺維摩圖樣，志諸篇末

詔許辭中禁，慈顏赴北堂。
聖朝新孝理，祖席倍輝光。
內帛擎偏重，宮衣著更香。
淮陰清夜驛，京口渡江航。
春隔鷄人晝，秋期燕子涼。
賜書誇父老，壽酒樂城隍。
看畫曾飢渴，追蹤恨淼茫。
虎頭金粟影，神妙獨難忘。
=====================================================
講1/609，仇2/455，校2/1069，虎1/544，全199，新1/340，今1/437，趙1/257，臆－，心3/716，鏡185，銭1/336，洙1036，唐7/2414
