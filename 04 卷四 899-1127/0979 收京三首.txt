0979 收京三首

其一

仙仗離丹極，妖星照玉除。
須爲下殿走，不可好樓居。
暫屈汾陽駕，聊飛燕將書。
依然七廟略，更與萬方初。

其二

生意甘衰白，天涯正寂寥。
忽聞哀痛詔，又下聖明朝。
羽翼懷商老，文思憶帝堯。
叨逢罪己日，霑灑望青霄。

其三

汗馬收宮闕，春城鏟賊壕。
賞應歌《杕杜》，歸及薦櫻桃。
雜虜橫戈數，功臣甲第高。
萬方頻送喜，毋乃聖躬勞。
=粵====================================================
陳永明《杜甫全集粵音注音》

【注音】
收京三首
sau1 ging1 saam1 sau2

其一

仙仗離丹極，妖星照玉除。
sin1 zoeng6 lei4 daan1 gik6, jiu1 sing1 ziu3 juk6 ceoi4
平仄平平仄，平平仄仄平
-----------------------------------------------------
須爲下殿走，不可好樓居。
seoi1 wai4 haa6 din6 zau2, bat1 ho2 hou2 lau4 geoi1
平平仄仄仄，仄仄仄平平
-----------------------------------------------------
暫屈汾陽駕，聊飛燕將書。
zaam6 wat1 fan4 joeng4 gaa3, liu4 fei1 jin3 zoeng3 syu1
仄仄平平仄，平平仄仄平
-----------------------------------------------------
依然七廟略，更與萬方初。
ji1 jin4 cat1 miu6 loek6, gang3 jyu5 maan6 fong1 co1
平平仄仄仄，仄仄仄平平

其二

生意甘衰白，天涯正寂寥。
sang1 ji3 gam1 seoi1 baak6, tin1 ngaai4 zing3 zik6 liu4
平仄平平仄，平平仄仄平
-----------------------------------------------------
忽聞哀痛詔，又下聖明朝。
fat1 man4 oi1 tung3 ziu3, jau6 haa6 sing3 ming4 ciu4
仄平平仄仄，仄仄仄平平
-----------------------------------------------------
羽翼懷商老，文思憶帝堯。
jyu5 jik6 waai4 soeng1 lou5, man4 si1 jik1 dai3 jiu4
仄仄平平仄，平平仄仄平
-----------------------------------------------------
叨逢罪己日，霑灑望青霄。
tou1 fung4 zeoi6 gei2 jat6, zim1 saa2 mong6 cing1 siu1
平平仄仄仄，平仄仄平平

其三

汗馬收宮闕，春城鏟賊壕。
hon6 maa5 sau1 gung1 kyut3, ceon1 sing4 caan2 caak3 hou4
仄仄平平仄，平平仄仄平
-----------------------------------------------------
賞應歌《杕杜》，歸及薦櫻桃。
soeng2 jing3 go1 dai6 dou6, gwai1 kap6 zin3 jing1 tou4
仄平平仄仄，平仄仄平平
-----------------------------------------------------
雜虜橫戈數，功臣甲第高。
zaap6 lou5 waang4 gwo1 sou3, gung1 san4 gaap3 dai6 gou1
仄仄平平仄，平平仄仄平
-----------------------------------------------------
萬方頻送喜，毋乃聖躬勞。
maan6 fong1 pan4 sung3 hei2, mou4 naai5 sing3 gung1 lou4
仄平平仄仄，平仄仄平平

【韻部】
〚1:5.2.5〛除：魚韻
〚1:6.2.5〛居：魚韻
〚1:7.2.5〛書：魚韻
〚1:8.2.5〛初：魚韻
〚2:12.2.5〛寥：蕭韻
〚2:13.2.5〛朝：蕭韻
〚2:14.2.5〛堯：蕭韻
〚2:15.2.5〛霄：蕭韻
〚3:19.2.5〛壕：豪韻
〚3:20.2.5〛桃：豪韻
〚3:21.2.5〛高：豪韻
〚3:22.2.5〛勞：豪韻

【體裁】
〚1:〛五律
〚2:〛五律
〚3:〛五律
=蕭====================================================
蕭滌非主編《杜甫全集校注》2.979,djvu1156

【異文、夾注】
〖爲〗為
=全====================================================
《全唐詩》7.2409,PDF7.188,《御製全唐詩》2543

【異文、夾注】
〖不可好樓居〗不可好樓居。[一作得非羣盜起。難作九重居。]*
〖暫屈汾陽駕〗暫屈汾陽駕。[莊子。堯見四子於汾水之陽。窅然喪其天下。]*
〖羽翼懷商老〗羽翼懷[一作慚]商老
〖霑灑望青霄〗霑灑[一作灑涕]望青霄。[錢謙益曰。收京時。上皇在蜀。誥定行日。肅宗汲汲御丹鳳樓下制。故曰忽聞哀痛詔。又下聖明朝。靈武諸臣爭誇擁立之功。至有蜀郡、靈武功臣之目。故以商老羽翼刺之。明皇內禪。故目之曰帝堯。肅宗已卽大位。而用商老故事。則仍以東朝目之也。]*
〖春城鏟賊壕〗春城剷賊壕
〖雜虜橫戈數〗雜虜橫戈數[一作槊]
〖萬方頻送喜〗萬方頻[一作同]送喜
〖毋乃聖躬勞〗無乃聖躬勞
=名====================================================
《名家注評全唐詩》382,PDF440

【異文、夾注】
〖1〗收京三首[仇兆鰲：肅宗於至德元年七月十三日甲子，卽位靈武，制書大赦。二年十月十九日，帝還京。十月二十八日壬申，御丹鳳樓，下制。前後兩次聞詔，故云又下也。是時公尙在鄜州，其至京，當在十一月，年譜謂十月扈從還京，與詩不合，當以公詩爲正。至於上皇回京，十二月甲寅之赦，又在其後，舊注錯引。]
〖依然七廟略〗依然七廟略。[趙汸：兵謀謂之廟略，蓋計劃於七廟中也。]*
〖生意甘衰白〗生意甘衰白。[趙汸：生意，似指恩澤言。]*

【注釋】
〖仙仗〗《唐書·儀衞志》：凡朝會之仗五：一曰供奉仗，二曰親仗，三曰勛仗，四曰翊仗，五曰散手仗，皆帶刀捉仗，立於東西廊下。
〖丹極〗丹墀。
〖妖星〗《安祿山事迹》：祿山生夜，赤光旁照，羣獸四鳴，望氣者見妖星芒熾，落其穹廬。
〖妖星照玉除〗此作「帶玉除」，卽「春星帶草堂」意。
〖好樓居〗《武帝紀》：公孫卿曰：「仙人好樓居。」於是令長安作飛廉、桂館，甘泉作益壽、延壽觀。
〖暫屈汾陽駕〗《莊子》：堯往見四子藐姑射之山，汾水之陽，窅然喪其天下焉。
〖聊飛燕將書〗《史記》：燕將攻下聊城，聊城人或讒之，燕將懼誅，不敢歸。田單攻之，歲餘不下。仲連乃爲書約之矢，射城中，遺燕將。燕將見書，泣而自殺。
〖七廟〗《王制》：天子三昭三穆，與太祖之廟而七。
〖白〗謂白髮。
〖哀痛詔〗《舊唐書》：是年十月，肅宗還京。十一月壬申朔，御丹鳳樓，下制曰：「早承聖訓，常讀禮經，義切奉先，恐不負荷。」十二月戊午朔，又御丹鳳門，下制大赦。
〖商老〗指商山四皓。
〖帝堯〗古時明君。
〖汗馬〗原指立的戰功。後泛指作出貢獻。
〖鏟〗削平。
〖杕杜〗歌名。《詩序》：「《杕杜》，勞遠役也。」
〖薦櫻桃〗《月令》：「仲夏之月，天子乃羞以含桃，先薦寢廟。」注：「含桃，櫻桃。」
〖甲第〗謂甲乙之第，言第一等第宅。
〖聖躬〗猶聖體。臣下稱皇帝的身體。亦代指皇帝。

【評論】
〚1:〛朱鶴齡《輯注杜工部集》：玄宗晚節怠荒，深居九重，政由妃子，以致播遷之禍。公不忍顯言，而寓意於仙人之樓居，因貴妃嘗爲女道士，故舉此況之。《連昌宮辭》：「上皇正在望仙樓，太眞同憑闌幹立。」此一的證。
仇兆鰲《杜詩詳註》：首章，從陷京說至收京，在四句分截。仙仗，指上皇，妖星，指祿山。須爲下殿，謂宮闕忽離。不可樓居，見奉仙無益。此追敍往事。駕曰暫屈，言上皇將回。書曰聊飛，言河北易定。末喜更新氣象也。
〚2:〛朱鶴齡《輯注杜工部集》：羽翼，指廣平王而言。肅宗前以良娣、輔國之譖，賜建寧王死。至是廣平初立大功，又爲良娣所忌，潛構流言，雖李泌力爲調護，而時已還山。公恐復有建寧之禍，故不能無思於商老也。又：肅宗之失，不在靈武卽位之舉，而在還京以後，失於定省，使良娣、輔國得媒孽其間，以致劫遷西內，子道不終。是年十二月，上皇還居興慶宮，父子之間，猜疑未見，而公於此若深有見於其微者，曰「憶帝堯」，欲其罵於晨昏之戀也。霑灑青宵，其所以望肅宗者，豈不深且厚耶。
仇兆鰲《杜詩詳註》：次章，在鄜而喜收京，亦四句分截。言自甘衰白，寥落天涯，忽聞詔書再下，喜何如矣。此時懷商老而李泌已去，憶帝堯而上皇初歸，有關於朝事君德者非小。只恐罪己之日，又增闕失，是以望青霄而灑涕耳。
〚3:〛黃生《杜詩說》：從五六讀下，則結尾二句，乃反辭致諷，見公慮事之深，愛君之切。按末句，舊有兩說。師古曰：「此聖主之勛勞，人臣不宜奪天工以爲己力。」此說歸功主上，其意是矣，但於無乃二字，下得太輕。朱云：「聖躬勞，卽『大夫夙退，無使君勞』之意。」此說作喜幸之詞，但於上文橫戈甲第，不見關合耳。
仇兆鰲《杜詩詳註》：三章，收京而憂事後，亦四句分截。宮闕已收，賊壕可鏟，賞功薦廟，卽在來春時也。但恐回絕恃功邀賞，諸將僭奢無度，故又爲之慮曰：今京師收復，此萬方送喜之時，無乃聖躬焦勞之漸乎。公蓋憂鹵橫臣驕，將成蹂躪跋扈之勢，厥後邊方猾夏，藩鎭專權，果如所慮，惜當時不能見及此耳。
=奭====================================================
王嗣奭《杜臆》60,PDF113,PDF1.168

【評論】
「須爲下殿走，不可好樓居」，只用現成語，非用其事。◯「汾陽駕」用堯事，而妙在藏一「窅然喪其天下」語。◯「七廟略」，趙云：「兵謀謂之『廟略』，蓋謀於『七廟』之中也。」
次首：「忽聞哀痛詔，又下聖明朝」與末首「萬方頻送喜，無乃聖躬勞」俱是喜中有悲。「叨逢罪己」正指哀痛詔，而「霑灑望青霄」亦喜亦憂，恐其託之空言也。
「歸及薦櫻桃」，須溪云：「不言宗廟，而顚覆之感，收復之幸具見，非虛點綴者。」◯「雜虜橫戈」，謂回紇、吐蕃以兵相助；註謂叛服不常，非也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.421,PDF1.494,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》183,PDF253

【譯文】
〚〛
=今====================================================
張志烈主編《杜詩全集（今注本）》1.398,PDF464

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/568，仇1/421，校2/979，虎1/510，全183，新1/319，今1/398，趙1/228，臆88，心2/367，鏡169，銭1/324，洙1007，唐7/2409
