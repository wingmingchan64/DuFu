0943 北征[歸至鳳翔墨制放往鄜州作]

皇帝二載秋，閏八月初吉。
杜子將北征，蒼茫問家室。
維時遭艱虞，朝野少暇日。
顧慚恩私被，詔許歸蓬蓽。
拜辭詣闕下，怵惕久未出。
雖乏諫諍姿，恐君有遺失。
君誠中興主，經緯固密勿。
東胡反未已，臣甫憤所切。
揮涕戀行在，道途猶恍惚。
乾坤含瘡痍，憂虞何時畢？
靡靡踰阡陌，人煙眇蕭瑟。
所遇多被傷，呻吟更流血。
回首鳳翔縣，旌旗晚明滅。
前登寒山重，屢得飲馬窟。
邠郊入地底，涇水中蕩潏。
猛虎立我前，蒼崖吼時裂。
菊垂今秋花，石戴古車轍。
青雲動高興，幽事亦可悅。
山果多瑣細，羅生雜橡栗。
或紅如丹砂，或黑如點漆。
雨露之所濡，甘苦齊結實。
緬思桃源內，益歎身世拙。
坡陀望鄜畤，巖谷互出沒。
我行已水濱，我僕猶木末。
鴟鳥鳴黃桑，野鼠拱亂穴。
夜深經戰場，寒月照白骨。
潼關百萬師，往者散何卒！
遂令半秦民，殘害爲異物。
況我墮胡塵，及歸盡華髮。
經年至茅屋，妻子衣百結。
慟哭松聲迴，悲泉共幽咽。
平生所嬌兒，顏色白勝雪。
見耶背面啼，垢膩腳不襪。
牀前兩小女，補綻纔過膝。
海圖拆波濤，舊繡移曲折。
天吳及紫鳳，顚倒在裋褐。
老夫情懷惡，嘔泄臥數日。
那無囊中帛，救汝寒凜慄。
粉黛亦解苞，衾裯稍羅列。
瘦妻面復光，癡女頭自櫛。
學母無不爲，曉糚隨手抹。
移時施朱鉛，狼籍畫眉闊。
生還對童稚，似欲忘飢渴。
問事競挽鬚，誰能卽嗔喝？
翻思在賊愁，甘受雜亂聒。
新歸且慰意，生理焉得說？
至尊尚蒙塵，幾日休練卒？
仰看天色改，旁覺祅氣豁。
陰風西北來，慘澹隨回紇。
其王願助順，其俗善馳突。
送兵五千人，驅馬一萬匹。
此輩少爲貴，四方服勇決。
所用皆鷹騰，破敵過箭疾。
聖心頗虛佇，時議氣欲奪。
伊洛指掌收，西京不足拔。
官軍請深入，蓄銳何俱發。
此舉開青徐，旋瞻略恆碣。
昊天積霜露，正氣有肅殺。
禍轉亡胡歲，勢成擒胡月。
胡命其能久？皇綱未宜絕。
憶昨狼狽初，事與古先別。
姦臣竟葅醢，同惡隨蕩析。
不聞夏殷衰，中自誅襃妲。
周漢獲再興，宣光果明哲。
桓桓陳將軍，仗鉞奮忠烈。
微爾人盡非，于今國猶活。
淒涼大同殿，寂寞白獸闥。
都人望翠華，佳氣向金闕。
園陵固有神，埽灑數不缺。
煌煌太宗業，樹立甚宏達。
=====================================================
〚〛
〚1〛墨制：墨敕，由皇帝親筆書寫，不經外廷蓋印而直接下達的命令。


潏（ㄩˋ）：水湧出。


〚38〛天吳：古代中國神話中的水神。

鄜州，陝西黃陵縣（35.62910, 108.96242）西南
鄜州，陝西富縣 36.00443, 109.04960 （見莫礪鋒）
邠，陝西彬州 35.04529, 108.07727

=粵====================================================
0943 北征
bak1 zing1

皇帝二載秋，閏八月初吉。
wong4 dai3 ji6 zoi3 cau1, jeon6 baat3 jyut6 co1 gat1
-----------------------------------------------------
杜子將北征，蒼茫問家室。
dou6 zi2 zoeng1 bak1 zing1, cong1 mong4 man6 gaa1 sat1
-----------------------------------------------------
維時遭艱虞，朝野少暇日。
wai4 si4 zou1 gaan1 jyu4, ciu4 je5 siu2 haa6 jat6
-----------------------------------------------------
顧慚恩私被，詔許歸蓬蓽。
gu3 caam4 jan1 si1 pei1, ziu3 heoi2 gwai1 pung4 bat1
-----------------------------------------------------
拜辭詣闕下，怵惕久未出。
baai3 ci4 ngai6 kyut3 haa6, zeot1 tik1 gau2 mei6 ceot1
-----------------------------------------------------
雖乏諫諍姿，恐君有遺失。（質韻）
seoi1 fat6 gaan3 zaang3 zi1, hung2 gwan1 jau5 wai4 sat1
-----------------------------------------------------
君誠中興主，經緯固密勿。（物韻）
gwan1 sing4 zung1 hing1 zyu2, ging1 wai5 gu3 mat6 mat6
-----------------------------------------------------
東胡反未已，臣甫憤所切。（屑韻）
dung1 wu4 faan2 mei6 ji5, san4 fu2 fan5 so2 cit3
-----------------------------------------------------
揮涕戀行在，道途猶恍惚。（月韻）
fai1 tai3 lyun2 hang4 zoi6, dou6 tou4 jau4 fong2 fat1
-----------------------------------------------------
乾坤含瘡痍，憂虞何時畢？（質韻）
gon1 kwan1 ham4 cong1 ji4, jau1 jyu4 ho4 si4 bat1
-----------------------------------------------------
靡靡踰阡陌，人煙眇蕭瑟。（質韻）
mei5 mei5 jyu4 cin1 mak6, jan4 jin1 miu5 siu1 sat1
-----------------------------------------------------
所遇多被傷，呻吟更流血。（屑韻）
so2 jyu6 do1 pei1 soeng1, san1 jam4 gang3 lau4 hyut3
-----------------------------------------------------
回首鳳翔縣，旌旗晚明滅。（屑韻）
wui4 sau2 fung6 coeng4 jyun6, zing1 kei4 maan5 ming4 mit6
-----------------------------------------------------
前登寒山重，屢得飲馬窟。（月韻）
cin4 dang1 hon4 saan1 cung4, leoi5 dak1 jam2 maa5 fat1
-----------------------------------------------------
邠郊入地底，涇水中蕩潏。（質韻）
ban1 gaau1 jap6 dei6 dai2, ging1 seoi2 zung1 dong6 wat1
-----------------------------------------------------
猛虎立我前，蒼崖吼時裂。（屑韻）
maang5 fu2 lap6 ngo5 cin4, cong1 ngaai4 hau3 si4 lit6
-----------------------------------------------------
菊垂今秋花，石戴古車轍。（屑韻）
guk1 seoi4 gam1 cau1 faa1, sek6 daai3 gu2 ce1 cit3
-----------------------------------------------------
青雲動高興，幽事亦可悅。（屑韻）
cing1 wan4 dung6 gou1 hing3, jau1 si6 jik6 ho2 jyut6
-----------------------------------------------------
山果多瑣細，羅生雜橡栗。（質韻）
saan1 gwo2 do1 so2 sai3, lo4 sang1 zaap6 zoeng6 leot6
-----------------------------------------------------
或紅如丹砂，或黑如點漆。（質韻）
waak6 hung4 jyu4 daan1 saa1, waak6 hak1 jyu4 dim2 cat1
-----------------------------------------------------
雨露之所濡，甘苦齊結實。（質韻）
jyu5 lou6 zi1 so2 jyu4, gam1 fu2 cai4 git3 sat6
-----------------------------------------------------
緬思桃源內，益歎身世拙。（屑韻）
min5 si1 tou4 jyun4 noi6, jik1 taan3 san1 sai3 zyut3
-----------------------------------------------------
坡陀望鄜畤，巖谷互出沒。（月韻）
bo1 to4 mong6 fu1 zi6, ngaam4 guk1 wu6 ceot1 mut6
-----------------------------------------------------
我行已水濱，我僕猶木末。（曷韻）
ngo5 hang4 ji5 seoi2 ban1, ngo5 buk6 jau4 muk6 mut6
-----------------------------------------------------
鴟鳥鳴黃桑，野鼠拱亂穴。（屑韻）
ci1 niu5 ming4 wong4 song1, je5 syu2 gung2 lyun6 jyut6
-----------------------------------------------------
夜深經戰場，寒月照白骨。（月韻）
je6 sam1 ging1 zin3 coeng4, hon4 jyut6 ziu3 baak6 gwat1
-----------------------------------------------------
潼關百萬師，往者散何卒！（月韻）
tung4 gwaan1 baak3 maan6 si1, wong5 ze2 saan3 ho4 cyut3
-----------------------------------------------------
遂令半秦民，殘害爲異物。（物韻）
seoi6 ling6 bun3 ceon4 man4, caan4 hoi6 wai4 ji6 mat6
-----------------------------------------------------
況我墮胡塵，及歸盡華髮。（月韻）
fong3 ngo5 do6 wu4 can4, kap6 gwai1 zeon6 waa4/faa1 faat3
-----------------------------------------------------
經年至茅屋，妻子衣百結。（屑韻）
ging1 nin4 zi3 maau5 uk1, cai1 zi2 ji1 baak3 git3
-----------------------------------------------------
慟哭松聲迴，悲泉共幽咽。（屑韻）
dung6 huk1 cung4 sing1 wui4, bei1 cyun4 gung6 jau1 jit3
-----------------------------------------------------
平生所嬌兒，顏色白勝雪。（屑韻）
ping4 sang1 so2 giu1 ji4, ngaan4 sik1 baak6 sing3 syut3
-----------------------------------------------------
見耶背面啼，垢膩腳不襪。（月韻）
gin3 je4 bui3 min6 tai4, gau3 nei6 goek3 bat1 mat6
-----------------------------------------------------
牀前兩小女，補綻纔過膝。（質韻）
cong4 cin4 loeng5 siu2 neoi5, bou2 zaan6 coi4 gwo3 sat1
-----------------------------------------------------
海圖拆波濤，舊繡移曲折。（屑韻）
hoi2 tou4 caak3 bo1 tou4, gau6 sau3 ji4 kuk1 zit3
-----------------------------------------------------
天吳及紫鳳，顚倒在裋褐。（曷韻）
tin1 ng4 kap6 zi2 fung6, din1 dou2 zoi6 syu6 hot3
-----------------------------------------------------
老夫情懷惡，嘔泄臥數日。（質韻）
lou5 fu1 cing4 waai4 ok3, au2 sit3 ngo6 sou3 jat6
-----------------------------------------------------
那無囊中帛，救汝寒凜慄。（質韻）
naa5 mou4 nong4 zung1 baak6, gau3 jyu5 hon4 lam5 leot6
-----------------------------------------------------
粉黛亦解苞，衾裯稍羅列。（屑韻）
fan2 doi6 jik6 gaai2 baau1, kam1 cau4 saau2 lo4 lit6
-----------------------------------------------------
瘦妻面復光，癡女頭自櫛。（質韻）
sau3 cai1 min6 fuk6 gwong1, ci1 neoi5 tau4 zi6 zit3
-----------------------------------------------------
學母無不爲，曉糚隨手抹。（曷韻）
hok6 mou5 mou4 bat1 wai4, hiu2 zong1 ceoi4 sau2 mut3
-----------------------------------------------------
移時施朱鉛，狼籍畫眉闊。（曷韻）
ji4 si4 si1 zyu1 jyun4, long4 zik6 waak6 mei4 fut3
-----------------------------------------------------
生還對童稚，似欲忘飢渴。（曷韻）
sang1 waan4 deoi3 tung4 zi6, ci5 juk6 mong4 gei1 hot3
-----------------------------------------------------
問事競挽鬚，誰能卽嗔喝？（曷韻）
man6 si6 ging6 waan5 sou1, seoi4 nang4 zik1 can1 hot3
-----------------------------------------------------
翻思在賊愁，甘受雜亂聒。（曷韻）
faan1 si1 zoi6 caak3 sau4, gam1 sau6 zaap6 lyun6 kut3
-----------------------------------------------------
新歸且慰意，生理焉得說？（屑韻）
san1 gwai1 ce2 wai3 ji3, sang1 lei5 jin1 dak1 syut3
-----------------------------------------------------
至尊尚蒙塵，幾日休練卒？（月韻）
zi3 zyun1 soeng6 mung4 can4, gei2 jat6 jau1 lin6 zeot1
-----------------------------------------------------
仰看天色改，旁覺祅氣豁。（曷韻）
joeng5 hon3 tin1 sik1 goi2, pong4 gok3 jiu1 hei3 kut3
-----------------------------------------------------
陰風西北來，慘澹隨回紇。（月韻）
jam1 fung1 sai1 bak1 loi4, caam2 daam6 ceoi4 wui4 hat6
-----------------------------------------------------
其王願助順，其俗善馳突。（月韻）
kei4 wong4 jyun6 zo6 seon6, kei4 zuk6 sin6 ci4 dat6
-----------------------------------------------------
送兵五千人，驅馬一萬匹。（質韻）
sung3 bing1 ng5 cin1 jan4, keoi1 maa5 jat1 maan6 pat1
-----------------------------------------------------
此輩少爲貴，四方服勇決。（屑韻）
ci2 bui3 siu2/siu3 wai4 gwai3, sei3 fong1 fuk6 jung5 kyut3
-----------------------------------------------------
所用皆鷹騰，破敵過箭疾。（質韻）
so2 jung6 gaai1 jing1 tang4, po3 dik6 gwo3 zin3 zat6
-----------------------------------------------------
聖心頗虛佇，時議氣欲奪。（曷韻）
sing3 sam1 po2 heoi1 cyu5, si4 ji5 hei3 juk6 dyut6
-----------------------------------------------------
伊洛指掌收，西京不足拔。（黠韻）
ji1 lok3 zi2 zoeng2 sau1, sai1 ging1 bat1 zuk1 bat6
-----------------------------------------------------
官軍請深入，蓄銳何俱發。（月韻）
gun1 gwan1 cing2 sam1 jap6, cuk1 jeoi6 ho4 keoi1 faat3
-----------------------------------------------------
此舉開青徐，旋瞻略恆碣。（屑韻）
ci2 geoi2 hoi1 cing1 ceoi4, syun4 zim1 loek6 hang4 kit3
-----------------------------------------------------
昊天積霜露，正氣有肅殺。（黠韻）
hou6 tin1 zik1 soeng1 lou6, zing3 hei3 jau5 suk1 saat3
-----------------------------------------------------
禍轉亡胡歲，勢成擒胡月。（月韻）
wo6 zyun2 mong4 wu4 seoi3, sai3 sing4 kam4 wu4 jyut6
-----------------------------------------------------
胡命其能久？皇綱未宜絕。（屑韻）
wu4 ming6 kei4 nang4 gau2, wong4 gong1 mei6 ji4 zyut6
-----------------------------------------------------
憶昨狼狽初，事與古先別。（屑韻）
jik1 zok6 long4 bui3 co1, si6 jyu5 gu2 sin1 bit6
-----------------------------------------------------
姦臣竟葅醢，同惡隨蕩析。（錫韻）
gaan1 san4 ging2 zeoi1 hoi2, tung4 ok3 ceoi4 dong6 sik1
-----------------------------------------------------
不聞夏殷衰，中自誅襃妲。（曷韻）
bat1 man4 haa6 jan1 seoi1, zung1 zi6 zyu1 bou1 daat3
-----------------------------------------------------
周漢獲再興，宣光果明哲。（屑韻）
zau1 hon3 wok6 zoi3 hing1, syun1 gwong1 gwo2 ming4 zit3
-----------------------------------------------------
桓桓陳將軍，仗鉞奮忠烈。（屑韻）
wun4 wun4 can4 zoeng1 gwan1, zoeng6 jyut6 fan5 zung1 lit6
-----------------------------------------------------
微爾人盡非，于今國猶活。（曷韻）
mei4 ji5 jan4 zeon6 fei1, jyu1 gam1 gwok3 jau4 wut6
-----------------------------------------------------
淒涼大同殿，寂寞白獸闥。（曷韻）
cai1 loeng4 daai6 tung4 din6, zik6 mok6 baak6 sau3 taat3
-----------------------------------------------------
都人望翠華，佳氣向金闕。（月韻）
dou1 jan4 mong6 ceoi3 waa4, gaai1 hei3 hoeng3 gam1 kyut3
-----------------------------------------------------
園陵固有神，埽灑數不缺。（屑韻）
jyun4 ling4 gu3 jau5 san4, sou3 saa2 sou3 bat1 kyut3
-----------------------------------------------------
煌煌太宗業，樹立甚宏達。（曷韻）
wong4 wong4 taai3 zung1 jip6, syu6 lap6 sam6 wang4 daat6

少爲貴之少有歧義，多少之少讀 siu2，少壯之少讀 siu3。
=蕭====================================================
蕭滌非主編《杜甫全集校注》2.943

【異文、夾注】
〖慚〗慙
〖惚〗忽
〖回首〗廻首
〖悅〗悦
〖內〗内
〖沒〗没
〖鳴黃桑〗鳴黄桑
〖茅屋〗茆屋
〖聲迴〗聲廻
〖顏〗顔
〖腳〗脚
〖顚〗顛
〖卽〗即
〖說〗説
〖銳〗鋭
〖絕〗絶
〖別〗别
〖恆〗恒
=全====================================================
《全唐詩》7.2275,PDF7.54,《御製全唐詩》2393

【異文、夾注】
〖1〗北征[原注。歸至鳳翎。墨制放往鄜州作。按鄜在鳳翔東北。故曰北征。]
〖維時遭艱虞〗維時遭艱虞[一作危]
〖拜辭詣闕下〗拜[一作奉]辭詣闕下[一作閣門]
〖道途猶恍惚〗道途[一作路]猶恍惚
〖乾坤含瘡痍〗乾坤含[一作合]瘡痍
〖人煙眇蕭瑟〗人煙眇蕭瑟[一作索]
〖石戴古車轍〗石戴[一作帶。一作載。]古車轍
〖甘苦齊結實〗甘苦[一作酸]齊結實
〖緬思桃源內〗緬[一作縹]思桃源內
〖巖谷互出沒〗巖谷[一作谷巖]互出沒
〖鴟鳥鳴黃桑〗鴟[一作梟]鳥鳴黃桑
〖夜深經戰場〗夜深[一作中]經戰場
〖往者散何卒〗往者散[一作敗]何卒
〖況我墮胡塵〗況我墮[一作隨]胡塵
〖慟哭松聲迴〗慟哭松聲回[一作迥]
〖悲泉共幽咽〗悲泉共幽[一作嗚]咽
〖垢膩腳不襪〗垢膩脚不襪
〖補綻纔過膝〗補綻才[一作纔]過膝
〖海圖拆波濤〗海圖坼波濤
〖顛倒在裋褐〗顛倒在裋[一作短]褐
〖嘔泄臥數日〗嘔泄[一作咽]臥數日。[一作數日臥嘔泄]*
〖粉黛亦解苞〗粉黛亦解苞[一作包]
〖曉糚隨手抹〗曉妝隨手抹
〖狼籍畫眉闊〗狼藉畫眉闊
〖生還對童稚〗生還對童穉
〖生理焉得說〗生理焉能說[一作脫]
〖仰看天色改〗仰觀[一作看]天色改
〖旁覺祅氣豁〗坐[一作旁]覺祅氣[一作氛]豁
〖慘澹隨回紇〗慘澹隨回鶻[一作紇]
〖其俗善馳突〗其俗善[一作喜]馳突
〖破敵過箭疾〗破敵過[一作如]箭疾
〖蓄銳何俱發〗蓄銳何[一作可。一作伺。]俱發
〖憶昨狼狽初〗憶昨[一作昔]狼狽初
〖不聞夏殷衰〗不聞夏殷[當作殷周]衰
〖中自誅襃妲〗中自誅褒妲
〖于今國猶活〗於今國猶活
〖埽灑數不缺〗掃灑數不缺

1. 旋瞻略恆碣，《御製全唐詩》恆作恒。
2. 掃灑數不缺，《御製全唐詩》掃作埽。
=====================================================
王嗣奭《杜臆》
=====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳注》1.395,PDF1.468,四庫5.78

【異文、夾注】
〖皇帝二載秋〗皇帝二載[上聲]秋
〖維時遭艱虞〗維時遭艱虞[一作危]
〖朝野少暇日〗朝[音潮]野少暇日
〖拜辭詣闕下〗拜[一作奉]辭詣闕下[一云閤門]
〖君誠中興主〗君誠中[去聲]興主
〖道途猶恍惚〗道途[一作路]猶恍惚
〖乾坤含瘡痍〗乾坤含[陳浩然本作合]瘡痍
〖人煙眇蕭瑟〗人烟眇蕭瑟[一作索]
〖前登寒山重〗前登寒山重[平聲]
〖石戴古車轍〗石帶[一作戴。一作載]古車轍
〖青雲動高興〗青雲動高興[去聲]
〖幽事亦可悅〗幽事亦可悦
〖甘苦齊結實〗甘苦[一作酸]齊結實
〖緬思桃源內〗緬[一作縹]思桃源内
〖巖谷互出沒〗巖谷[郭作谷巖]互出没
〖鴟鳥鳴黃桑〗鴟鳥[一作梟]鳴黄桑
〖夜深經戰場〗夜深[一作中]經戰場
〖往者散何卒〗往者散[一作敗]何卒[昌活切]
〖遂令半秦民〗遂令[平聲]半秦民
〖況我墮胡塵〗況我墮[一作隨]胡塵
〖及歸盡華髮〗及歸盡華[音花]髮
〖慟哭松聲迴〗慟哭松聲迴[一作迥]
〖悲泉共幽咽〗悲泉共幽[一作嗚]咽[入聲]
〖平生所嬌兒〗平生所嬌[一作驕]兒
〖顏色白勝雪〗顔色白勝雪
〖見耶背面啼〗見耶背[音悖]面啼
〖垢膩腳不襪〗垢膩脚不襪
〖補綻纔過膝〗補綴[一作綻]才[一作纔]過膝
〖海圖拆波濤〗海圖拆[坼]波濤
〖顚倒在裋褐〗顛倒在裋[一作短]褐
〖嘔泄臥數日〗嘔泄[一作咽]卧數日。[一云：數日卧嘔泄。]*
〖那無囊中帛〗那無[一作能]囊中帛
〖粉黛亦解苞〗粉黛亦解苞[一作包]
〖瘦妻面復光〗瘦妻面復[扶又切]光
〖曉糚隨手抹〗曉妝隨手抹
〖似欲忘飢渴〗似欲饑飢渴
〖生理焉得說〗生理焉[於虔切]得説[一作脱]
〖仰看天色改〗仰觀[一作看]天色改
〖旁覺祅氣豁〗坐[一作旁]覺妖[一作祅]氛[一作氣]豁
〖慘澹隨回紇〗慘澹隨回紇[一作鶻]
〖其俗善馳突〗其俗善[一作喜]馳突
〖破敵過箭疾〗破敵過[一作如]箭疾
〖聖心頗虛佇〗聖心頗虚佇
〖蓄銳何俱發〗蓄鋭可[一作何。浩然本作伺]俱發
〖旋瞻略恆碣〗旋瞻略恒碣
〖皇綱未宜絕〗皇綱未宜絶
〖憶昨狼狽初〗憶昨[一作昔]狼狽初
〖事與古先別〗事與古先别[必列切]
〖不聞夏殷衰〗不聞夏殷[胡仔云：當作殷周]衰
〖中自誅襃妲〗中自誅妹妲[諸本作褒妲]
〖于今國猶活〗於今國猶活
〖埽灑數不缺〗掃灑數不缺

【注釋】
〖1〗公遭禄山之亂，自行在往鄜州，鄜州在鳳翔東北，故以《北征》命篇。鶴注：此詩述在路及到家之事，當在羌村後，至德二載九月作，故云：「菊垂今秋花。」班彪作《北征賦》：用以爲題。
〖皇帝二載秋〗《春秋繁露》：德侔天地者，稱皇帝。蔡邕《獨斷》：秦承周末，自以爲德兼三王，功包五帝，故并以爲號，漢因之而不改。
〖閏八月初吉〗《詩》：二月初吉。初吉，朔日也。
〖杜子將北征〗《楚辭》：駕玄螭兮北征。
〖蒼茫問家室〗陰鏗詩：蒼茫歲欲晚。蒼茫，急遽之意。《詩》：宜其家室。
〖維時遭艱虞〗王洙曰：時房琯得罪，甫上言：琯罪細不宜免。帝怒，詔三司推問。甫謝，因稱琯宰相子，少自樹立，有大臣體。帝不省録，詔放甫歸鄜州。庾信《哀江南賦》：逮永嘉之艱虞。
〖朝野少暇日〗張協詩：朝野多歡娛。王粲《登樓賦》：聊暇日以銷憂。夢弼曰：少暇日，謂軍興之際，公私不遑安處。
〖顧慚恩私被〗顧慚，自顧慚愧也。裴松之《三國志注表》：顧慚二物。曹植詩：不得顧恩私。
〖詔許歸蓬蓽〗傅咸詩：歸身蓬蓽廬。
〖拜辭詣闕下〗《晉史論》：陳王就國，則拜辭隕涕。班彪詩：上書詣闕下。
〖怵惕久未出〗曹植詩：皇恩過隆，祗承怵惕。
〖雖乏諫諍姿〗《孔叢子》：犯顏諫諍，公正無私。
〖恐君有遺失〗公爲拾遺，故恐君有遺失。《前漢·張安世傳》：無所遺失。
〖經緯固密勿〗《文心雕龍》：經緯區宇，彌綸彜憲。傅亮表：密勿軍國，心力俱盡。密，秘也。勿，黽勉也。
〖東胡反未已〗東胡，指安慶緒。
〖臣甫憤所切〗鍾惺曰：臣甫，用章奏字面，如對君語。《家語》：敬姜曰：「無揮涕。」
〖揮涕戀行在〗行在，見《竄鳳翔》詩。
〖道途猶恍惚〗《法言》：人心恍惚。
〖乾坤含瘡痍〗《漢書》：瘡痍者未起。《說文》：痍，傷也，金瘡也。
〖憂虞何時畢〗
《易》：悔吝者，憂虞之象也。
〖靡靡踰阡陌〗《詩》：行邁靡靡。王粲詩：悠悠涉荒路，靡靡我心愁。四望無烟火，但見陌與阡。《漢書注》：南北曰阡，東西曰陌。
〖人煙眇蕭瑟〗曹植詩：千裏無人烟。眇，少也。陶潛詩：蕭瑟室宇中。
〖所遇多被傷〗被傷，戰士之帶傷者。
〖呻吟更流血〗《列子》：周之尹氏，有老役夫，晝則呻吟卽事。呻吟，聲引氣也。《國策》：流血成川。元年十月，房琯有陳陶、青阪之敗。二年，郭子儀復有清渠之敗。故云：「呻吟更流血。」
〖旌旗晚明滅〗
〖前登寒山重〗
〖屢得飲馬窟〗
〖邠郊入地底〗
〖涇水中蕩潏〗
〖猛虎立我前〗
〖石戴古車轍〗
〖青雲動高興〗
〖幽事亦可悅〗
〖山果多瑣細〗
〖羅生雜橡栗〗
〖或紅如丹砂〗
〖或黑如點漆〗
〖雨露之所濡〗
〖甘苦齊結實〗
〖坡陀望鄜畤〗
〖巖谷互出沒〗
〖我行已水濱〗
〖我僕猶木末〗
〖鴟鳥鳴黃桑〗
〖野鼠拱亂穴〗
〖夜深經戰場〗
〖寒月照白骨〗
〖往者散何卒〗
〖遂令半秦民〗
〖殘害爲異物〗

⑤《家語》：「旌旗繽紛。」沈約詩：「雲華乍明滅。」
⑥陰鏗詩：「寒山但見松。」重，重疊也。
⑦古樂府：「飲馬長城窟。」
⑧《唐書》：邠州新平郡，屬關內道。杜篤《論都賦》：「瘞後土，禮
邠郊。」胡夏客曰：入地底，暗用陶復陶穴事，其俗尚窟居也。《甘
泉賦》：「窺地底而上回。」
⑨《括地誌》：涇水發源涇州，東南流邠州界，至高陵入渭。《九域誌》：
潏距涇才百五十裏。《海賦》：「蕩潏島濱。」蕩潏，水流貌。陳子
昂詩：「雲海方蕩潏。」
⑩陸機詩：「猛虎憑林嘯。」又：「狐獸更我前。」
(11)《左傳》：「周穆王周行天下，將必有車轍馬跡焉。」
(12)阮籍詩：「托誌青雲上。」殷仲文詩：「能使高興盡。」
(13)鐘惺曰，幽事六句，當奔走愁絕時，偏有閑心清眼，看景入微。
(14)支遁詩：「芳泉代甘醴，山果兼時珍。」
(15)《高唐賦》：「芳草羅生。」
(16)晉摯虞流離鄠杜間，拾橡栗而食。《廣韻》：「橡，櫪實也。」《本
草》：「其實似栗實而小。」左思《蜀都賦》：「丹砂赩熾出其阪。」
(17)《世說》：王右軍見杜弘治，嘆曰：「面如凝脂，眼如點漆。」
(18)《淮南子》：「雨露所濡，化生萬物。」
(19)又：「嘗百草之滋味，水泉之甘苦。」《景福殿賦》：「結實秋商，
敷華青春。」
(20)【綖註】鄜畤，即鄜州，公家所在，畤地高而遠先見也。《漢·郊
祀誌》：鄜秦文公夢黃蛇自天而下，止於鄜衍，作鄜畤，用三牲郊祀
白帝。
(21)薛道衡侍：「鸞旗歷巖谷。」劉繪詩：「出沒萬重山。」
(22)《詩》：「我行其野。」《左傳》：「君其問諸水濱。」《杜臆》：
公先至水濱，望家切，而行步速也。
(23)《詩》：「我仆痡矣。」《楚辭》：「摹芙蓉兮木末。」
(24)《詩》：「鴟鸮鴟鸮。」註，「鴟梟，鵂鹠，惡鳥。」《爾雅》：
「茅鴟，怪鴟。」郭璞註：「茅鴟，今鳩似鷹。怪鴟，即鵂鹠，一名
角鴟，鳴即雨，晝無見，夜即飛。」《詩》：「桑之落矣，其黃而隕。」
(25)《漢書·蘇武傳》：「掘野鼠，去草實而食之。」《說文》：「江
東大鼠，能人立，以前兩腳拱頭跳舞。」
(26)蘇武詩：「行役在戰場。」
(27)張華詩：「平臺寒月色。」王粲詩：「白骨蔽平原。」
(28)《哥舒翰傳》：翰率兵出關，次靈寶縣之西原，為賊所乘，自相踐
躪，墜黃河死者數萬人。庾信《哀江南賦》：「百萬義師，一朝卷甲。」
散何卒，倉卒散失也。
(29)長安舊為秦地，故曰秦民。《史記·白起傳》：「天下不樂為秦民
之日久矣。」
(30)《何承天集》：「徒以殘害剝辱。」《鵩賦》：「化為異物兮，又
奚足悲。」


〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗
〖〗

【大意】
〚3-4〛首段從北征問家敍起。
〚5-12〛次述辭朝戀主之情。上八，欲去不忍，憂在君德。下八，既行猶思，憂在世事。
〚13-30〛此歷敍征途所見之景。既踰越阡陌，復回顧鳳翔，自此而過邠郊、望鄜畤，家鄉漸近矣。大約菊垂以下，皆邠土風物，此屬佳景。坡陀以下，乃鄜州風物，此屬慘景。周甸注：途中所歷，有可傷者，有可畏者，有可喜者，有可痛者。申涵光：丹砂數句，混然元化。我行二句，儼若畫圖。
〚31-48〛
〚49-56〛
〚57-62〛
〚63-68〛
〚69-72〛

【評論】

=浦====================================================
浦起龍《讀杜心解》1.39，2.33
〚1〛《輿地圖》：鄜在鳳翔東北。仇注：班彪作《北征賦》，用以爲題。
〚3〛《詩注》：初吉，朔日也。
〚10〛謂安慶緒。
〚17〛邠州在鳳翔東北。入地底，正顯四面之高。《括地志》：涇水發源涇州東，南流
邠州界，至高陵入渭。
〚21〛《本草》：橡，一名皁斗，其實似栗實而小。
〚25〛《漢·郊祀志》：秦文公作鄜畤，用三牲郊祀白帝。綖注：鄜畤卽鄜州。
〚29〛《哥舒翰傳》：率兵出關，次靈寳縣之西原，爲賊所乘，自踐躪死者數萬。按：
此祿山入關之始。
〚31〛不指陷賊中，謂此生落在塵擾之際。
〚38〛《山海經》：天吳，是爲水伯，虎身人面，背青黄色。丹穴之山有鸑鷟，鳳之屬
也，五色而多紫。朱注：海圖、天吳、紫鳳，皆所繡之物。《方言》：關西謂襜褕短者爲
裋褐。
〚39〛數日臥嘔泄。按：日字韻複，倒轉者是。[泄，屑韻]
〚49〛帝在鳳翔。
〚51〛趙曰：當以紇爲正。德宗時，始請易號回鶻。
〚53〛《唐·回鶻傳》：回紇，其先匈奴。元魏時，號高車部，或曰敕勒，訛爲鐵勒。
隋曰回紇，亦曰韋紇。至德元載，遣其太子葉護率兵助國討賊，肅宗宴賜甚厚，命廣平王
約爲兄弟。
〚57〛指東京。
〚59〛二州更在伊洛東。恆山、碣石，俱屬燕，指安賊巢穴。
〚63〛謂玄宗去國。
〚64〛謂國忠諸楊。
〚65〛本應作妹、妲。夏妹喜、殷妲己也。痛快疾書，涉筆成誤。
〚66〛周宣、漢光武，比肅宗。
〚67〛《舊書》：上幸蜀，至馬嵬驛。左龍武大將軍陳玄禮整比六軍以從，以禍由國忠，
欲誅之。會吐蕃使者遮國忠馬，訴無食。軍士呼曰：「國忠與虜謀反。」遂殺之。上出驛
門，令收隊，不應。玄禮對曰：「國忠謀反，貴妃不宜供奉。」上令力士引妃於佛堂，縊
殺之。
〚69〛《長安志》：勤政樓之北曰大同門，其内大同殿。朱注：卽白獸門。《三輔黃
圖》：未央宮有白虎殿。唐避太祖諱，改爲獸。

《北征》爲杜古眉目。直抒胸膈，渾灝流轉，不以烹詞煉句爲工。宋、元而後，論贊蓋詳。
小子敢復以醯雞之智，測量滄海哉!姑參定段落，標明節旨，以便雒誦云。
◯通首但分五大段。歸省家人，本事也。回念國事，本心也。第一段，敍清還鄜事蹟。先
以「問家室」三字提出省家，隨以「遭艱虞」三字提出念國，復申之以「拜辭」十二句。
蓋内「顧」則思家，陛「辭」則戀主，私誼公忠，一時迸露，遂爲一詩之綱領。第二段，
詳敍歸途景物。所值之境，好惡不齊。所觸之懷，傷殘滿目。所以節末就「月」中「白
骨」，追憤「潼關」一敗。見近畿「殘害」，皆由於此。然此尚屬帶筆。此處主意，只是
鋪寫途景也。第三段，備述到家景況。於篇法爲中腹，於題目爲正面。俗情妙語，時以詼
諧破涕。而節末「翻思」四句，忽然借徑搭入國事，是下半轉關處。第四段，撥家計而憂
國恤，爲當時反正之急務。深以速收京闕，直搗賊巢爲望。其云：「此輩少爲貴，時議氣
欲奪。」在敍借助「回紇」處，須下此分寸語，其實不重。文勢直趕到「蓄銳何俱發」，
仍以「回紇」「官軍」總統言之。蓋此時所急，尤在克復，不與《留花門》詩同旨。朱、
仇諸家，忒煞版看，遂使文氣縱緩。節末數語，猶岳少保所謂「與諸君痛飲」者也。第五
段，追頌上皇聖斷，預卜新主中興，亟反神京，重開治象。直欲追盛業於貞觀之初。爲通
篇大歸宿。
◯《魏道輔詩話》云：唐人詠馬嵬之事，世所稱者，劉禹錫：「官軍誅佞倖，天子捨妖
姬。」白居易：「六軍不發爭奈何，宛轉蛾眉馬前死。」此乃官軍背叛，逼迫明皇，不得
已而誅貴妃也。豈特不曉體裁，亦失事君之禮。老杜則曰：「不聞夏殷衰，中自誅褒妲。」
乃是明皇畏天悔禍，無與官軍也。愚按：玄禮爲親軍主帥，縱兇鋒於上前，無人臣禮。老
杜旣以「誅褒妲」歸權人主，復贅「桓桓」四語，反覺拖帶。不如幷隱其文爲快。願與海
内有識者商之。
◯讀《詠懷》，見杜子一生學識。讀《北征》，見杜子一腔血性。
◯按還鄜詩古律凡數首，俱不及救琯被放事。意未上疏前，先許歸省。本傳與年譜漏也。
=====================================================
楊倫《杜詩鏡銓》
=====================================================
韓成武、張志民《杜甫詩全譯》
=====================================================
張志烈主編《杜詩全集（今注本）》1.376
〚1〛作於肅宗至德二年（757）秋天。鄜州在鳳翔的東北，所以取名爲「北征」。
〚3〛初吉：朔日。後來泛指月初。
〚4〛杜子：杜甫自稱。蒼茫：曠遠迷茫的意思。時當亂世，死活難料，家事不詳，故有
此感。問：探望。
〚5〛維時：是時。艱虞：艱苦而令人憂慮。
〚6〛恩私被：恩德獨加於自己。
〚7〛詣：到。闕下：朝廷。怵惕：惶恐不安。
〚8〛遺失：考慮不周。
〚9〛密勿：勤勉謹慎。
〚10〛東胡：安慶緒。憤所切：憤恨得最深切的事。
〚12〛含瘡痍：意指兵亂未平，人民遭受災難。憂虞：焦慮。
〚13〛靡靡：行步遲緩、沒精打采的樣子。
〚14〛被傷：帶傷。
〚16〛飲馬窟：飲馬的水窪，戰爭的遺迹。
〚17〛涇水入邠州北部流過，形成盆地，從山上往下看，邠州郊原如在地底，涇水在其
間湧流。蕩潏：水流湧動的樣子。
〚18-19〛山崖怪石，好像猛虎張牙舞爪吼，蒼崖被震動得好像要裂開一樣。路旁秋
菊花開，石上古老的車輪痕迹清晰可辨。
〚20〛青雲引起了離塵絕俗、避世隱居的情趣，山中幽靜的景物也可悅人心神。
〚21〛橡栗：櫟（lik1）樹的果實。
〚25〛畤：祭天神的祭壇。
〚27〛鴟鴞：貓頭鷹一類的鳥。野鼠：拱鼠、黃鼠。Spermophilus, ground
squirrels.
〚29-30〛至德元年（756），哥舒翰率二十萬大軍守潼關，楊國忠迫其倉促出戰，
被叛軍擊敗，全軍覆沒。往者：過去的事。散何卒：潰散得何以那麽突然！異物：人死。
〚39〛情懷惡：心情不好。
〚40〛那：奈，怎奈。
〚41〛打開包著粉黛的包裹，擺出被子、帳子等物。稍，漸。
〚44〛移時：廢了很久的功夫。
〚50〛是時局有好轉的跡象。
〚51〛慘澹：暗淡無光，形容回紇騎兵捲起風沙，遮天蔽日。
〚55〛鷹騰：如猛禽之翺翔搏擊。過箭疾：比飛箭還快。
〚56〛虛佇：虛心以待。氣欲奪：指不敢再說不同意見。
〚57〛不足拔：不值得一攻。
〚59〛旋瞻：不久就可看到。
〚60〛秋天正是興師殺敵的季節。
〚61〛安史叛軍滅亡被擒，當在今年秋季。
〚64〛指楊國忠及其家族黨羽被殺的事情。葅醢：剁成肉醬。
〚65〛沒聽説過周幽王寵愛褒姒，殷紂王寵愛妲己，招致亡國之禍後肯主動誅殺心愛的
美人。這是杜甫苦心回護玄宗的説法。
〚66〛由於宣王和光武帝的明哲，周、漢兩朝才獲得了中興。這裏以周漢比喻唐朝，以
宣王和光武帝比喻唐肅宗，是對肅宗的期望。
〚67〛寫馬嵬兵變，陳玄禮除奸的事情。桓桓：威武的樣子。仗鉞：衞護皇帝。
〚68〛贊揚陳玄禮的話。微：無。
〚69〛感嘆淪陷中的長安故宮。這兩句意在激勵肅宗的故國之思。
〚71〛數：禮數。
=====================================================
曹慕樊《〈北征〉新說》
〚3-15〛
◯何謂沉鬱？情志深遠之謂沉，蘊結難宣之謂鬱。
◯在這一段「引而不發」或欲言又止的詩句中，我們體會到詩人寫出來的遠不如他曾經思
慮過和感動過的多，其含辭沉吟，正由於他蓄積之多而且久。這就是杜甫的「沉鬱」。有
前面十幾韻的鬱屈的詩句，所以這一段的結聯「回首鳳翔縣，旌旗晚明滅」自然如當流巨
石，激起波瀾。這就是「頓挫」。
◯《北征》旣要顧全大局，振作士氣，以利於討賊收京，又有自己的憂心忡忡，諸如玄宗
當年留下的、現在補救莫及的後患，和肅宗即位以來父子兄弟之間的裂痕，尤其是皇帝已
有「親小人遠賢臣」的傾向，再加上詩人自己的沒落之感，大有「對此茫茫，百端交集」
之感，所以在長詩開篇記歲時，述行向之後，說「蒼茫問家室」。
◯《北征》的頭腦和心臟：歌頌中興、辭氣振奮。
◯我認爲長詩開端大書「皇帝」歲時，不光是記旅行年月日，而是首提全篇宏綱，即尊崇
中央，斥責叛變，宣揚大好形勢，鼓舞士氣，是《春秋》筆法。
〚40〛那無：豈無。
〚44〛白居易《上陽人》：「小頭鞋履窄衣裳，青黛點眉眉細長，外人不見見應笑，天
寶末年時世妝。」
〚54〛少：去聲，少壯。
〚56〛奪：舒也，順也。
〚65-66〛偏義複詞+互文：「夏殷」的「夏」字是足句詞，沒有意義。作者意在
「殷」而不在「夏」。至於下句「中自誅褒妲」的困難在這個「誅」字，它在上句和本句
都找不到主語。這個難點卻可以用「互文」說去解決，即第三句「周漢獲再興」的「周」
字，既作第二句「誅」字的隔句主語（這就是互文），又與第四句「宣光果明哲」的「宣」
字相應。
〚69〛只輕輕一提，明全詩意不在此。
=====================================================
莫礪鋒《莫礪鋒講杜甫詩》
〚1〛詩成於至德二載（757）閏八月初一。征：向某個方向的旅行。
胡小石：「變賦入詩者也。」以文爲詩。
〚3-12〛第一段，旅行的背景。
〚4〛金聖歎：「中間只插『蒼茫』二字，便將一時胸中爲在、爲亡無數狐疑，一并寫
出。」
〚5〛維：發語詞。交代此行的理由。
〚8〛姿：素質。
〚9〛經緯：治理。密勿：黽勉。
〚10〛東：河北北部。胡：安史叛軍的主要組成部分是胡人。憤所切：最憤怒的就在這
些地方。
〚13-30〛第二段，途中所見。
〚13〛靡靡：遲遲。
〚14〛被傷：受傷的人。
〚17〛蕩潏：沖蕩，水流動的樣子。
〚19〛交通要道，昔是今非。
〚21〛橡樹、栗樹。此説不妥，橡栗實爲一物。
〚22〛一——四句法。
〚25〛鄜畤：鄜州的一個標志性的建築物，是戰國時秦國在那裏建的一個祭天的祭壇，
是祭西方白帝之神的。
〚26〛杜甫騎馬，僕人挑擔步行。馬是在鳳翔借的。
〚31-48〛第三段，到家以後的情景。
〚31〛況：兩層意思：一，他也是遭難百姓中的一員；二，生者更不幸，受更多的痛苦。
〚36〛兩女年紀更小。補綻：縫補。
〚36-38〛原是官宦之家。
〚40〛那無：豈無。表明行囊中有帛。下文「亦」也表示有。除了帛，還有其他物品。
〚44〛移時：長時間。天寶年間，畫眉尚細。
〚49-62〛第四段，對國家形式的看法。
〚50〛坐覺祅氣豁。坐：卽將。豁：散開。
〚52〛順：對叛逆而言。
〚54〛少爲貴：雖然人數不算多。
〚56〛虛佇：兩層意思，一，虛心等待；二，心裏害怕，怕尾大不掉。
〚57〛伊洛：洛陽。指掌：指指手掌。
〚58〛蓄銳伺俱發。唐的官軍應與回紇一起進發。
〚60〛正氣要擡頭。
〚62〛綱：命運，國家的命運。
〚63-72〛第五段，對整個唐帝國的命運的看法。
〚65〛夏殷、襃妲：互文。互文說出自顧炎武《日知錄》。
〚67〛仗鉞：暗示陳玄禮禁軍首領的身份。
〚69〛寫京師現況。
〚71〛園陵本有神靈守護、灑掃。
〚72〛宏達：宏大通達。
◯胡小石說這首《北征》「結合時事，加入議論，撤去舊來藩籬，通詩與散文而一之……
波瀾壯闊，前所未見，亦當時諸家所不及。爲後來以筆代文者開其先聲。」
◯以筆代文，《文心雕龍》：「無韻者筆」，「有韻者文」。
◯詩史：《北征》爲最重要的範本。晚唐孟棨《本事詩》最早提出杜詩是「詩史」的文獻。
◯浦起龍《讀杜心解》：「少陵之詩，一人之性情，而三朝之事會寄焉者也。」抒情、敘
事（記錄）合二爲一。
=====================================================
天吳
https://baike.baidu.hk/item/%E5%A4%A9%E5%90%B3/10946233
=====================================================
講1/534，仇1/395，校2/943，虎1/475，全176，新1/301，今1/376，趙1/212，臆85，心1/39，鏡159，銭1/57，洙0203，唐7/2275
