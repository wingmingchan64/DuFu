0912 玉華宮

溪迴松風長，蒼鼠竄古瓦。
不知何王殿，遺構絕壁下。
陰房鬼火青，壞道哀湍瀉。
萬籟眞笙竽，秋色正瀟灑。
美人爲黃土，況乃粉黛假。
當時侍金輿，故物獨石馬。
憂來藉草坐，浩歌淚盈把。
冉冉征途間，誰是長年者？
=粵====================================================
陳永明《杜甫全集粵音注音》

【注音】
玉華宮
juk6 waa4 gung1

溪迴松風長，蒼鼠竄古瓦。
kai1 wui4 cung4 fung1 coeng4, cong1 syu2 cyun3 gu2 ngaa5
-----------------------------------------------------
不知何王殿，遺構絕壁下。
bat1 zi1 ho4 wong4 din6, wai4 gau3 zyut6 bik1 haa5
-----------------------------------------------------
陰房鬼火青，壞道哀湍瀉。
jam1 fong4 gwai2 fo2 cing1, waai6 dou6 oi1 teon1 se2
-----------------------------------------------------
萬籟眞笙竽，秋色正瀟灑。
maan6 laai6 zan1 sang1 jyu4, cau1 sik1 zing3 siu1 saa2
-----------------------------------------------------
美人爲黃土，況乃粉黛假。
mei5 jan4 wai4 wong4 tou2, fong3 naai5 fan2 doi6 gaa2
-----------------------------------------------------
當時侍金輿，故物獨石馬。
dong1 si4 si6 gam1 jyu4, gu3 mat6 duk6 sek6 maa5
-----------------------------------------------------
憂來藉草坐，浩歌淚盈把。
jau1 loi4 zik6 cou2 zo6, hou6 go1 leoi6 jing4 baa2
-----------------------------------------------------
冉冉征途間，誰是長年者？
jim5 jim5 zing1 tou4 gaan1, seoi4 si6 zoeng2 nin4 ze2

【韻部】
〚3.2.5〛瓦：馬韻
〚4.2.5〛下：馬韻
〚5.2.5〛瀉：馬韻
〚6.2.5〛灑：馬韻
〚7.2.5〛假：馬韻
〚8.2.5〛馬：馬韻
〚9.2.5〛把：馬韻
〚10.2.5〛者：馬韻

【體裁】
五古

【補充說明】
全詩上聲韻。
=典====================================================
《引典出處》

【注釋】
〖溪迴松風長〗
〖蒼鼠竄古瓦〗
〖不知何王殿〗
〖遺構絕壁下〗
〖陰房鬼火青〗
〖壞道哀湍瀉〗
〖萬籟眞笙竽〗
〖秋色正瀟灑〗
〖美人爲黃土〗
〖況乃粉黛假〗
〖當時侍金輿〗
〖故物獨石馬〗
〖憂來藉草坐〗
〖浩歌淚盈把〗
〖冉冉征途間〗
〖誰是長年者〗


=郭===================================================
郭知達《新刊校定集注杜詩》PDF1.217

【異文、夾注】
〖1〗玉華宫
〖溪迴松風長〗溪回松風長
〖蒼鼠竄古瓦〗
〖不知何王殿〗
〖遺構絕壁下〗遺構絶壁下
〖陰房鬼火青〗隂房鬼火青
〖壞道哀湍瀉〗
〖萬籟眞笙竽〗
〖秋色正瀟灑〗秋色[一作秋氣①]正蕭灑
〖美人爲黃土〗
〖況乃粉黛假〗况乃粉黛假
〖當時侍金輿〗
〖故物獨石馬〗
〖憂來藉草坐〗
〖浩歌淚盈把〗
〖冉冉征途間〗
〖誰是長年者〗

【注釋】
〖1〗趙云：宮在坊州宜君縣。玉華、九成，皆公歸鄜之所歷也。
〖蒼鼠竄古瓦〗趙云：《七發》云：絕迹兮臨回溪。而潘安仁《金谷集》作有云：回溪縈曲阻。今倒用之耳。
〖遺構絕壁下〗趙云：謝靈運《登君門最高頂》詩：晨策尋絕壁。此宮在坊州宜君縣，貞觀二十年太宗所作也。初，貞觀十七年②，州廢，縣亦省。其後以宜君宮復置縣，隸雍州。次年，宮成，又常赦宜君，給復縣人之自玉華宮苑中遷者。後於高宗永微二年廢之爲寺。而今詩有云：不知何王殿，遺構絕壁下。何也？此蓋詩人之深意也。太宗厭禁內煩熱，營太和宮終南之山，改曰翠微，宮於終南③。其後未幾，復興玉華之役，自二月乙亥遊幸，至十月④癸丑而復返。太宗創業之主，身觀習治之世，勞人費財於營建，廢時逸豫於離宮，故詩人諱之曰「不知何王殿」也。按《徐賢妃傳》：妃嘗言翠微、玉華等宮，雖因山藉水，無築架之苦，而工力和僦，不謂無煩。有道之君，以逸逸人；無道之君，以樂樂身。則公之微意可見矣。
〖陰房鬼火青〗
〖壞道哀湍瀉〗《淮南子》：人血爲燐。許愼云：兵死之血爲鬼火。燐者，鬼火之名。《書》：說築傅巖之野。注：傅氏之巖，在虞虢之界，通道所經，有澗水壞道，常使胥靡刑人等護此道。
〖萬籟眞笙竽〗
〖秋色正瀟灑〗
〖美人爲黃土〗
〖況乃粉黛假〗
〖當時侍金輿〗
〖故物獨石馬〗
〖憂來藉草坐〗
〖浩歌淚盈把〗
〖冉冉征途間〗
〖誰是長年者〗

【校記】
①「一作秋氣」原置於「蕭灑」後。
②四庫本作「貞觀十三年」。
③四庫本作「建宮於終南」。
④四庫本作「十一月」。
=黃====================================================
黃希、黃鶴《黃氏補千家註紀年杜工部詩史》PDF175

【異文、夾注】
〖1〗玉華宮[至德二載作]
〖溪迴松風長〗溪回松風長
〖秋色正瀟灑〗秋色[一作氣]正蕭灑

【注釋】
〖1〗師曰自此詩以下至羌村乃甫趨鄜路逢所經見兼述抵家情況。◯補注。鶴曰唐志貞觀二十一年建玊華宮於坊州冝君縣之鳳凰谷會要云二十一年七月十二日造殿曰玉華殿太宗有玉華宮銘公至德二載往鄜時作果州亦有玉華宮九域志云唐神龍中見黃云赤霧凝然翳前後三日但聞斤斧之聲曁霧散云斂有宮花出在果州上聞其事賜名玉華宮然非其詩所題者。
〖溪迴松風長〗梅曰苻堅墓在此宮前有溪曰醽醁蓋取溪色如酒色之碧也溪回言回遠也惟回遠故松風不歇。
〖陰房鬼火青〗洙曰許愼云兵死之血爲鬼火燐者鬼火之名。◯補注。希曰九思鬼火號熒熒。
〖壞道哀湍瀉〗洙曰書說築傅巖之野注傳氏之巖在虞虢之界通道所經有澗水瓌道常使胥靡刑人等護此道。
〖秋色正瀟灑〗洙曰莊齊物篇子綦曰汝聞地籟而未聞天籟子遊曰地籟則眾竅是巳人籟則比竹是已敢問天籟子綦曰夫吹萬不同而使其自己也。
〖故物獨石馬〗梅曰潘岳美人歸重泉列子粉白黛黑佩環雜芷若蘇曰梁隱過茂林覽遺迹了無故舊碑文考騐往事獨石馬在茂草中。
〖誰是長年者〗洙曰天台賦萋萋之纖草又嗟人生之短期孰長年之能執。
=蕭====================================================
蕭滌非主編《杜甫全集校注》2.912,djvu1089

【異文、夾注】
〖迴〗廻
〖絕〗絶
〖眞〗真
〖瀟灑〗蕭洒
〖爲黃土〗爲黄土
=全====================================================
《全唐詩》7.2276,PDF7.55,《御製全唐詩》2395

【異文、夾注】
〖1〗玉華宮[貞觀二十一年。作玉華宮。後改爲寺。在宜君縣北鳳皇谷。]
〖溪迴松風長〗溪回[一作迥]松風長
〖萬籟眞笙竽〗萬籟眞笙竽[一作竽瑟]
〖秋色正瀟灑〗秋色[一作氣。一作光。]正蕭灑
=名====================================================
《名家注評全唐詩》382,PDF440

【異文、夾注】
〖不知何王殿〗不知何王殿。[朱鶴齡：玉華宮作於貞觀年間，去公時僅百載，而云「不知何王殿」者，何也？按《高僧傳》載，玄奘嘗於此譯經，意久廢爲寺，與九成之置官居守者不同，故人皆不知爲何王之殿耳，非公眞昧其迹也。]*

【注釋】
〖1〗玉華宮：《地理志》：「貞觀二十年置玉華宮，在坊州宜君縣北七里風凰谷。永徽二年，廢爲玉華寺。」
〖遺構〗遺構：荒廢的建築。
〖壞道〗壞道：《尙書傳》：「傅氏之巖，在虞虢界，有澗水壞道。」
〖湍〗湍：急瀨。
〖粉黛假〗謂殉葬木偶人也。
〖石馬〗陵墓間雕刻物。
〖冉冉〗漸也。

【評論】
洪邁《容齋隨筆》：張文潛暮年在宛丘，何大圭方弱冠，往謁之。凡三日，見其吟哦老杜《玉華宮》詩不絕口。大圭請其故。曰：「此間乃風雅鼓吹，未易爲子言。」大圭曰：「先生所賦，何必減此。」曰：「平生極力摹寫，僅有一篇稍似之，然未可同日語也。」遂誦其《離黃州》詩曰：「扁舟發孤城，揮手謝送者。山回地勢卷，天豁江面寫。中流望赤壁，石腳插水下。昏昏煙霧嶺，歷歷漁樵舍。居夷實三載，鄰里通假借。別之豈無情，老淚爲一灑。篙工起鳴舷，輕櫓健於馬。聊爲過江宿，寂寂樊山夜。」此其音響節奏，因似之矣。
=奭====================================================
王嗣奭《杜臆》55,PDF108,66,PDF1.159,89,PDF1.205

【評論】
註引唐《志》，必非唐之宮殿，觀「不知何王」語自見。恐卽苻堅所造，故作詩者因宮殿而及其墓也。◯「萬籟笙竽」，「秋色蕭灑」，吊古中忽入爽語，令人改觀，然適以增其慘悽耳。「美人」乃「當時侍金輿」者。美人借粉黛而美，美人已爲黃土，況粉黛原是假飾，今安在乎？當時故物，止石馬在耳，正以破人好色之迷。◯亂世難於全生，故云「冉冉征途間，誰是長年者」，讀之可涕。◯《雍記》亦云：「唐太宗避暑於此，因建玉華宮。」似亦相傳之誤。
趙云：「貞觀二十年太宗所作。太宗厭禁內煩熱，營太和宮終南之上，其後復興玉華之役，自二月乙亥遊幸，至十月癸丑而返。太宗創業之主，勞人費財，廢時逸豫，故詩人諱之曰『不知何王殿』也。」其言鑿鑿有據，然「不知何王」，似非忠厚語意；說到「美人黃土」，「故物石馬」，俱非臣子所忍言。此猶不決之疑也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.389,PDF1.462,四庫
=浦====================================================
浦起龍《讀杜心解》1.39,PDF1.138,早稻田2.31,哈佛97

【異文、夾注】
〖〗
〖〗
〖〗
〖〗
〖〗
〖〗

【注釋】
〖〗
〖〗
〖〗
〖〗
〖〗
〖〗

【評論】
前八直寫廢宮起，冷色逼人。後八撫跡增慨。◯明是唐時所建，而曰「不知何王」，正以先世卑宮遺意，子孫有愧敬承。若明言貞觀之儉，則顯形天寶之奢矣。而況本朝舊物，一旦荒涼，又有不忍言者也。朱氏以爲宮廢爲寺，土人不知。土人豈有不知之理，不亦闇於本意歟？篇末「誰是長年」之感，單讀本篇，不過傷心物化。合觀前首，仍然隕涕時衰。曰「誰是」，身世俱該。◯九成、玉華，用意各別。一爲隋代所建，故明誌來歷，有借秦爲喩之意。一爲國初所作，故不忍斥言，有黍離行邁之思。又彼承荒主而踵事也，故由盛及衰，意存追感。此則儉德而終廢也，故因衰起興，淚灑當前。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》170,PDF240

【譯文】
〚〛
=今====================================================
張志烈主編《杜詩全集（今注本）》1.370,PDF436

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/526,仇1/389,校2/912,虎1/466,全170,新1/297,今1/370,趙1/210,臆82,心1/39,鏡157,銭1/60,洙0206,唐7/2276
