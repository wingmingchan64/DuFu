0003 望嶽

岱宗夫如何？齊魯青未了。
造化鍾神秀，陰陽割昏曉。
盪胸生曾雲，決眥入歸鳥。
會當凌絕頂，一覽眾山小。
=====================================================
開元二十四(736)年作。宗，長。岱宗，泰山。夫，指代詞，指泰山。泰山之陽則魯，
其陰則齊。青未了，越境連綿，蒼峰不斷。造化，天地。鍾，聚也。神秀，神奇俊秀。
言天地鍾聚神秀之氣於此山也。陽處則為天之曉，陰處則為日之昏。割是斬截，兩
不相混。此二句是承上高大之義也。盪，寬展。曾，同層。雲起瀰漫飄蕩，如疊浪層
波，對之心胸若搖。決，裂。眥，眼角。人目眥決裂入鳥之歸處。極言所望之高且遠
也。會當，定要。

泰山海拔 1,532.7 米。
=====================================================
泰山的高大究竟如何？走遍齊魯大地都能看到它的青色。天地把神奇和秀美聚集在
它身上，那高大的山峰陰面是黃昏，陽面卻是清曉。山間雲氣升騰，層層疊疊，令我
心胸激盪；我極盡目力，追羨那飛入山間的歸鳥。啊，定會有一天登上絕頂，俯瞰腳
下羣山的渺小。
=====================================================
筱韻。
=====================================================
參考
仇3