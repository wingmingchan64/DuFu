5434 大曆三年春，白帝城放船出瞿塘峽，久居夔府，將適江陵，漂泊有詩，凡四十韻

老向巴人裏，今辭楚塞隅。
入舟翻不樂，解纜獨長吁。
窄轉深啼狖，虛隨亂浴鳧。
石苔凌几杖，空翠撲肌膚。
疊壁排霜劍，奔泉濺水珠。
杳冥藤上下，濃淡樹榮枯。
神女峯娟妙，昭君宅有無。
曲留明怨惜，夢盡失歡娛。
擺闔盤渦沸，攲斜激浪輸。
風雷纏地脈，冰雪耀天衢。
鹿角眞走險，狼頭如跋胡。
惡灘寧變色，高臥負微軀。
書史全傾撓，裝囊半壓濡。
生涯臨臬兀，死地脫斯須。
不有平川決，焉知眾壑趨？
乾坤霾漲海，雨露洗春蕪。
鷗鳥牽絲颺，驪龍濯錦紆。
落霞沉綠綺，殘月壞金樞。
泥筍苞初荻，沙茸出小蒲。
雁兒爭水馬，燕子逐檣烏。
絕島容煙霧，環洲納曉晡。
前聞辨陶牧，轉眄拂宜都。
縣郭南畿好，津亭北望孤。
勞心依憩息，朗詠劃昭蘇。
意遣樂還笑，衰迷賢與愚。
飄蕭將素髮，汩沒聽洪爐。
丘壑曾忘返，文章敢自誣。
此生遭聖代，誰分哭窮途。
臥疾淹爲客，蒙恩早厠儒。
廷爭酬造化，樸直乞江湖。
灩澦險相迫，滄浪深可逾。
浮名尋已已，懶計卻區區。
喜近天皇寺，先披古畫圖。
應經帝子渚，同泣舜蒼梧。
朝士兼戎服，君王按湛盧。
旄頭初俶擾，鶉首麗泥塗。
甲卒身雖貴，書生道固殊。
出塵皆野鶴，歷塊匪轅駒。
伊呂終難降，韓彭不易呼。
五雲高太甲，六月曠摶扶。
回首黎元病，爭權將帥誅。
山林託疲苶，未必免崎嶇。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》9.5434,djvu5611

【異文、夾注】
〖攲斜〗欹斜
〖眞走險〗真走險
〖寧變色〗寧變色[向者二灘名]
〖脫斯須〗脱斯須
〖眾壑趨〗衆壑趨
〖容煙霧〗容烟霧
〖筍〗笋
〖南畿好〗南畿好[路入松滋縣]
〖聽洪爐〗聽洪鑪
〖丘壑〗邱壑
〖淹爲客〗淹為客
〖懶計卻區區〗嬾計却區區
〖古畫圖〗古畫圖[此寺有晉右軍書、張僧繇畫孔子洎顏子十哲形像]
〖伊呂〗伊吕
=全====================================================
《全唐詩》7.2555,PDF7.334,《御製全唐詩》2680

【異文、夾注】
〖虛隨亂浴鳧〗虛隨亂[一作落]浴鳧
〖濃淡樹榮枯〗濃澹樹榮枯
〖曲留明怨惜〗曲留明怨惜[一作別]
〖鹿角眞走險〗鹿角眞走[一作趨]險
〖狼頭如跋胡〗狼頭[原注。鹿角、狼頭俱灘名。]如跋胡
〖不有平川決〗不有平川決[一作快]
〖雁兒爭水馬〗雁兒爭水馬。[山海經。諸毘之水。中多水馬。卽江賦𩣡馬也。]*
〖前聞辨陶牧〗前聞辨陶牧。[登樓賦。北彌陶牧。陶。鄕名。郭外爲牧。]*
〖縣郭南畿好〗縣郭南畿好。[原注。路入松滋縣。]*
〖汩沒聽洪爐〗汩沒聽洪鑪
〖先披古畫圖〗先披古畫圖。[原注。此寺有晉右軍書。張僧繇畫孔子洎顏子十哲形像。]*
〖五雲高太甲〗五雲高太甲。[太甲疑六甲一星之名。]*
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1866,PDF4.414,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講4/624，仇4/1866，校9/5434，虎4/511，全1094，新2/1606，今4/2077，趙2/1250，臆574，心3/787，鏡903，銭2/593，洙1710，唐7/2555
