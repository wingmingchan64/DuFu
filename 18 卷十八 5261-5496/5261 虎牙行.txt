5261 虎牙行

秋風歘吸吹南國，天地慘慘無顏色。
洞庭揚波江漢迴，虎牙銅柱皆傾側。
巫峽陰岑朔漠氣，峰巒窈窕溪谷黑。
杜鵑不來猿狖寒，山鬼幽憂雪霜逼。
楚老長嗟憶炎瘴，三尺角弓兩斛力。
壁立石城橫塞起，金錯旌竿滿雲直。
漁陽突騎獵青丘，犬戎鎖甲圍丹極。
八荒十年防盜賊，征戍誅求寡妻哭，
遠客中宵淚沾霑！
=====================================================