5308 觀公孫大娘弟子舞劍器行[幷序]

大曆二年十月十九日，夔府別駕元持宅，見臨潁李十二娘舞《劍器》，壯其蔚跂。問其所師？曰：「余，公孫大娘弟子也。」開元五載，余尙童稚，記於郾城觀公孫氏舞《劍器渾脫》，瀏灕頓挫，獨出冠時。自高頭宜春、梨園二伎坊內人，洎外供奉，曉是舞者，聖文神武皇帝初，公孫一人而已。玉貌錦衣，況余白首，今茲弟子，亦匪盛顏。旣辯其由來，知波瀾莫二。撫事慷慨，聊爲《劍器行》。往者吳人張旭善草書書帖，數嘗於鄴縣見公孫大娘舞《西河劍器》，自此草書長進，豪蕩感激，卽公孫可知矣！

昔有佳人公孫氏，一舞劍器動四方。
觀者如山色沮喪，天地爲之久低昂。
㸌如羿射九日落，矯如羣帝驂龍翔。
來如雷霆收震怒，罷如江海凝清光。
絳脣珠袖兩寂寞，況有弟子傳芬芳。
臨潁美人在白帝，妙舞此曲神揚揚。
與余問答旣有以，感時撫事增惋傷。
先帝侍女八千人，公孫劍器初第一。
五十年間似反掌，風塵澒洞昏王室。
梨園弟子散如煙，女樂餘姿映寒日。
金粟堆南木已拱，瞿塘石城草蕭瑟。
玳筵急管曲復終，樂極哀來月東出。
老夫不知其所往，足繭荒山轉愁疾。
=粵====================================================
陳永明《杜甫全集粵音注音》

【注音】
觀公孫大娘弟子舞劍器行
gun1 gung1 syun1 daai6 noeng4 dai6 zi2 mou5 gim3 hei3 hang4

大曆二年十月十九日，夔府別駕元持宅，見臨潁李十二娘舞《劍器》，壯其蔚跂。問其所師？曰：「余，公孫大娘弟子也。」開元五載，余尙童稚，記於郾城觀公孫氏舞《劍器渾脫》，瀏灕頓挫，獨出冠時。自高頭宜春、梨園二伎坊內人，洎外供奉，曉是舞者，聖文神武皇帝初，公孫一人而已。玉貌錦衣，況余白首，今茲弟子，亦匪盛顏。旣辯其由來，知波瀾莫二。撫事慷慨，聊爲《劍器行》。往者吳人張旭善草書書帖，數嘗於鄴縣見公孫大娘舞《西河劍器》，自此草書長進，豪蕩感激，卽公孫可知矣！
daai6 lik6 ji6 nin4 sap6 jyut6 sap6 gau2 jat6, kwai4 fu2 bit6 gaa3 jyun4 ci4 zaak6, gin3 lam4 wing6 lei5 sap6 ji6 noeng4 mou5 gim3 hei3, zong3 kei4 wai3 kei4, man6 kei4 so2 si1, jyut6, jyu4, gung1 syun1 daai6 noeng4 dai6 zi2 jaa5, hoi1 jyun4 ng5 zoi2, jyu4 soeng6 tung4 zi6, gei3 jyu1 jin2 sing4 gun1 gung1 syun1 si6 mou5 gim3 hei3 wan4 tyut3, lau4 lei4 deon6 co3, duk6 ceot1 gun1 si4, zi6 gou1 tau4 ji4 ceon1, lei4 jyun4 ji6 gei6 fong1 noi6 jan4, gei6 ngoi6 gung1 fung6, hiu2 si6 mou5 ze2, sing3 man4 san4 mou5 wong4 dai3 co1, gung1 syun1 jat1 jan4 ji4 ji5, juk6 maau6 gam2 ji1, fong3 jyu4 baak6 sau2, gam1 zi1 dai6 zi2, jik6 fei2 sing6 ngaan4, gei3 bin6 kei4 jau4 loi4, zi1 bo1 laan4 mok6 ji6, fu2 si6 kong2 koi3, liu4 wai4 gim3 hei3 hang4, wong5 ze2 ng4 jan4 zoeng1 juk1 sin6 cou2 syu1 syu1 tip3, sou3 soeng4 jyu1 jip6 jyun6 gin3 gung1 syun1 daai6 noeng4 mou5 sai1 ho4 gim3 hei3, zi6 ci2 cou2 syu1 zoeng2 zeon3, hou4 dong6 gam2 gik1, zik1 gung1 syun1 ho2 zi1 ji5

昔有佳人公孫氏，一舞劍器動四方
sik1 jau5 gaai1 jan4 gung1 syun1 si6, jat1 mou5 gim3 hei3 dung6 sei3 fong1
-----------------------------------------------------
觀者如山色沮喪，天地爲之久低昂
gun1 ze2 jyu4 saan1 sik1 zeoi2 song3, tin1 dei6 wai6 zi1 gau2 dai1 ngong4
-----------------------------------------------------
㸌如羿射九日落，矯如羣帝驂龍翔
fok3 jyu4 ngai6 se6 gau2 jat6 lok6, giu2 jyu4 kwan4 dai3 caam1 lung4 coeng4
-----------------------------------------------------
來如雷霆收震怒，罷如江海凝清光
loi4 jyu4 leoi4 ting4 sau1 zan3 nou6, baa6 jyu4 gong1 hoi2 jing4 cing1 gwong1
-----------------------------------------------------
絳脣珠袖兩寂寞，況有弟子傳芬芳
gong3 seon4 zyu1 zau6 loeng5 zik6 mok6, fong3 jau5 dai6 zi2 cyun4 fan1 fong1
-----------------------------------------------------
臨潁美人在白帝，妙舞此曲神揚揚
lam4 wing6 mei5 jan4 zoi6 baak6 dai3, miu6 mou5 ci2 kuk1 san4 joeng4 joeng4
-----------------------------------------------------
與余問答旣有以，感時撫事增惋傷
jyu5 jyu4 man6 daap3 gei3 jau5 ji5, gam2 si4 fu2 si6 zang1 jyun2 soeng1
-----------------------------------------------------
先帝侍女八千人，公孫劍器初第一
sin1 dai3 si6 neoi5 baat3 cin1 jan4, gung1 syun1 gim3 hei3 co1 dai6 jat1
-----------------------------------------------------
五十年間似反掌，風塵澒洞昏王室
ng5 sap6 nin4 gaan1 ci5 faan2 zoeng2, fung1 can4 hung6 tung4 fan1 wong4 sat1
-----------------------------------------------------
梨園弟子散如煙，女樂餘姿映寒日
lei4 jyun4 dai6 zi2 saan3 jyu4 jin1, neoi5 ngok6 jyu4 zi1 jing2 hon4 jat6
-----------------------------------------------------
金粟堆南木已拱，瞿唐石城草蕭瑟
gam1 suk1 deoi1 naam4 muk6 ji5 gung2, keoi4 tong4 sek6 sing4 cou2 siu1 sat1
-----------------------------------------------------
玳筵急管曲復終，樂極哀來月東出
doi6 jin4 gap1 gun2 kuk1 fau6 zung1, lok6 gik6 oi1 loi4 jyut6 dung1 ceot1
-----------------------------------------------------
老夫不知其所往，足繭荒山轉愁疾
lou5 fu1 bat1 zi1 kei4 so2 wong5, zuk1 gaan2 fong1 saan1 zyun2 sau4 zat6

【韻部】
〚5.2.7〛方：陽韻
〚6.2.7〛昂：陽韻
〚7.2.7〛翔：陽韻
〚8.2.7〛光：陽韻
〚9.2.7〛芳：陽韻
〚10.2.7〛揚：陽韻
〚11.2.7〛傷：陽韻
〚12.2.7〛一：質韻
〚13.2.7〛室：質韻
〚14.2.7〛日：質韻
〚15.2.7〛瑟：質韻
〚16.2.7〛出：質韻
〚17.2.7〛疾：質韻

【體裁】
七古
=蕭====================================================
蕭滌非主編《杜甫全集校注》9.5308,djvu5485

【異文、夾注】
〖1〗觀公孫大娘弟子舞劍器行[并序]
〖3〗大曆二年十月十九日，夔府别駕元持宅，見臨潁李十二娘舞《劍器》，壯其蔚跂。問其所師？曰：「余，公孫大娘弟子也。」開元五載，余尚童稚，記於郾城觀公孫氏舞《劍器渾脱》，瀏灕頓挫，獨出冠時。自高頭宜春、梨園二伎坊内人，洎外供奉，曉是舞者，聖文神武皇帝初，公孫一人而已。玉貌錦衣，況余白首，今兹弟子，亦匪盛顔。既辯其由來，知波瀾莫二。撫事慷慨，聊為《劍器行》。往者吳人張旭善草書書帖，數嘗於鄴縣見公孫大娘舞《西河劍器》，自此草書長進，豪蕩感激，即公孫可知矣！
〖天地爲之〗天地為之
〖絳脣〗絳唇
〖旣有以〗既有以
〖散如煙〗散如烟
〖瞿塘〗瞿唐
=全====================================================
《全唐詩》7.2356,PDF7.135,《御製全唐詩》2483

【異文、夾注】
〖3〗大曆二年十月十九日。夔府別駕元持[一作特]宅。見臨潁李十二娘舞劍器。壯其蔚跂。問其所師[一本此下有答字]。曰余公孫大娘弟子也。開元三[一作五]載。余尙童稚。記於郾城觀公孫氏舞劍器渾脫。瀏灕頓挫。獨出冠時。自高頭宜春梨園二伎[一作教]坊內人洎外供奉。曉是舞者。聖文神武皇帝初。公孫一人而已。玉貌錦[一作繡]衣。況余白首。今茲弟子。亦匪盛顏。旣辨其由來。知波瀾莫二。撫事慷慨。聊爲劍器行。往者吳人張旭。善草書帖。數常於鄴[一作葉]縣見公孫大娘舞西河劍器。自此草書長進。豪蕩感激。卽公孫可知矣。
〖一舞劍器動四方〗一舞劍氣動四方
〖㸌如羿射九日落〗㸌[音酷]如羿射九日落
〖來如雷霆收震怒〗來[一作末]如雷霆收震怒
〖況有弟子傳芬芳〗況[一作脫。一作晚。]有弟子傳芬芳
〖風塵澒洞昏王室〗風塵傾動[一作澒洞]昏王室
〖梨園弟子散如煙〗梨園子弟散如煙
〖瞿塘石城草蕭瑟〗瞿唐石城草[一作暮]蕭瑟
〖足繭荒山轉愁疾〗足繭荒山轉愁疾[一作寂]
=奭====================================================
王嗣奭《杜臆》339,PDF392,393,PDF5.87

【評論】
「來如雷霆收震怒」，凡雷霆震怒，轟然之後，纍纍遠馳，赫有餘怒，故知「收」字之妙，若轟然一聲，闋然而止，雖震怒不爲奇也。「罷如江海凝清光」，鍾云：「此一語獨妙。」信然。◯鍾總評：「題是公孫大娘弟子，而序與詩，情事俱屬公孫氏，便自穆然深思。」余謂未盡也，不知情事俱屬玄宗，故序云：「撫事慷慨，聊爲《劍器行》。」知其意不在劍器也。詩云：「感時撫事增惋傷。」則「五十餘年似反掌」數句，乃其賦詩本旨；「足繭荒山」，從此而來，尤使人穆然深思也。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1815,PDF4.363,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1055,PDF1125

【譯文】

=今====================================================
張志烈主編《杜詩全集（今注本）》4.2015,PDF2081

【注釋】
〖〗
	
【大意】
〚〛
=====================================================
講4/519,仇4/1815,校9/5308,虎4/424,全1055,新2/1553,今4/2015,趙2/1179,臆557,心1/314,鏡881,銭1/216,洙0721,唐7/2356
