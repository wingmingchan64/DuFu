5413 送大理封主簿五郎親事不合，卻赴通州。主簿前閬州賢子，余與主簿平章鄭氏女子，垂欲納采，鄭氏伯父京書至，女子巳許他族，親事遂停

禁臠去東牀，趨庭赴北堂。
風波空遠涉，琴瑟幾虚張。
渥水出騏驥，崐山生鳳皇。
两家誠款款，中道許蒼蒼。
頗謂秦晉匹，從來王謝郎。
青春動才調，白首缺輝光。
玉潤終孤立，珠明得闇藏。
餘寒折花卉，恨別滿江鄕。
=====================================================
㡬〈原注：音洎〉

講4/611,仇4/1860，校9/5413，虎4/500，全1089，新2/1596，今4/2072，趙2/1243，臆－，心3/785，鏡901，銭2/591，洙1706，唐7/2554
