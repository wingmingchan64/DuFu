0438 陪諸貴公子丈八溝攜妓納涼晚際遇雨二首

其一

落日放船好，輕風生浪遲。
竹深留客處，荷淨納涼時。
公子調冰水，佳人雪藕絲。
片雲頭上黑，應是雨催詩。

其二

雨來霑席上，風急打船頭。
越女紅裙濕，燕姬翠黛愁。
纜侵隄柳繫，幔卷浪花浮。
歸路翻蕭颯，陂塘五月秋。
=粵====================================================
陳永明《杜甫全集粵音注音》

【注音】
陪諸貴公子丈八溝攜妓納涼晚際遇雨二首
pui4 zyu1 gwai3 gung1 zi2 zoeng6 baat3 gau1 kwai4 gei6 naap6 loeng4 maan5 zai3 jyu6 jyu5 ji6 sau2

其一

落日放船好，輕風生浪遲。
lok6 jat6 fong3 syun4 hou2, hing1 fung1 sang1 long6 ci4
仄仄仄平仄，平平平仄平（「仄平仄」拗，「平仄平」救）
-----------------------------------------------------
竹深留客處，荷淨納涼時。
zuk1 sam1 lau4 haak3 cyu3, ho4 zing6 naap6 loeng4 si4
仄平平仄仄，平仄仄平平
-----------------------------------------------------
公子調冰水，佳人雪藕絲。
gung1 zi2 tiu4 bing1 seoi2, gaai1 jan4 syut3 ngau5 si1
平仄平平仄，平平仄仄平
-----------------------------------------------------
片雲頭上黑，應是雨催詩。
pin3 wan4 tau4 soeng6 hak1, jing1 si6 jyu5 ceoi1 si1
仄平平仄仄，平仄仄平平

其二

雨來霑席上，風急打船頭。
jyu5 loi4 zim1 zik6 soeng6, fung1 gap1 daa2 syun4 tau4
仄平平仄仄，平仄仄平平
-----------------------------------------------------
越女紅裙濕，燕姬翠黛愁。
jyut6 neoi5 hung4 kwan4 sap1, jin1 gei1 ceoi3 doi6 sau4
仄仄平平仄，平平仄仄平
-----------------------------------------------------
纜侵隄柳繫，幔卷浪花浮。
laam6 cam1 tai4 lau5 gai3, maan6 gyun2 long6 faa1 fau4
仄平平仄仄，仄仄仄平平
-----------------------------------------------------
歸路翻蕭颯，陂塘五月秋。
gwai1 lou6 faan1 siu1 saap3, bei1 tong4 ng5 jyut6 cau1
平仄平平仄，平平仄仄平

【韻部】
〚1:5.2.5〛遲：支韻
〚1:6.2.5〛時：支韻
〚1:7.2.5〛絲：支韻
〚1:8.2.5〛詩：支韻
〚2:12.2.5〛頭：尤韻
〚2:13.2.5〛愁：尤韻
〚2:14.2.5〛浮：尤韻
〚2:15.2.5〛秋：尤韻

【體裁】
〚1:〛五律
〚2:〛五律
=蕭====================================================
蕭滌非主編《杜甫全集校注》1.438,djvu615

【異文、夾注】
〖1〗陪諸貴公子丈八溝携妓納涼，晚際遇雨二首
〖放船〗放舡
〖船頭〗舡頭
=全====================================================
《全唐詩》7.2400,PDF7.179,《御製全唐詩》2531

【異文、夾注】
〖1〗陪諸貴公子丈八溝攜妓納涼晚際遇雨二首[下杜城西有第五橋、丈八溝。]
〖風急打船頭〗風急[一作惡]打船頭
〖越女紅裙濕〗越女紅裙溼
〖纜侵隄柳繫〗纜侵堤柳繫
〖幔卷浪花浮〗幔宛[一作卷]浪花浮
=名====================================================
《名家注評全唐詩》356,PDF414

【注釋】
〖雪〗《家語》：「黍以雪桃。」注：「雪，拭也。」
〖越女紅裙濕〗越地女子。
〖燕姬〗燕地美女。
〖翠黛〗古時女子用螺黛畫眉，故稱美人之眉爲翠黛。
〖侵〗迫近。
〖蕭颯〗蕭條冷落。
〖陂塘〗池塘。

【評論】
〚1:〛仇兆鰲《杜詩詳註》：此章爲同遊記勝也。首聯泛舟入溝，次聯納涼之景，三聯公子攜妓，結聊晚際遇雨。輕遲深淨四字，詩眼甚工。胡夏客曰：「公子作詩，催之亦未必速就，「應是雨催詩」，調笑中卻有含蓄。」
〚2:〛仇兆鰲《杜詩詳註》：承上章，傷風雨驟至也。雨來風急，領起全意。三四就席上言，五六就船頭言。陂塘蕭颯，五月成秋，以見樂不可極，萬事皆然。丈八溝：天寶元年，韋堅所通漕渠。《舊史》：「大歷元年九月，京兆尹奏開漕渠入苑，闊八尺，深一丈。渠成，上御安福門以觀之。」
=奭====================================================
王嗣奭《杜臆》27,PDF80,36,PDF1.100

【評論】
放船尙早，「落日」有誤，豈「晴日」耶？「留客」、「納涼」，「調冰」、「雪藕」，俱在舟中；後首云「雨霑席上」，可見。「竹深」，必水竹之幽深處也。◯舟攜南北妓，見貴公子行徑。燕姬不慣乘舟，又兼風雨，故愁。◯二詩相爲首尾，「歸路蕭颯」與「放船好」相應，故下「翻」字。
=====================================================
錢謙益《錢注杜詩》
=====================================================
顧宸《辟疆園杜詩註解》7.54
=仇===================================================
仇兆鰲《杜詩詳註》1.172,PDF1.245,津PDF3.6,PDF1.230

【異文、夾注】
〖應是雨催詩〗應[平聲]是雨催詩
〖風急打船頭〗風急[一作惡]打船頭
〖燕姬翠黛愁〗燕[平聲]姬翠黛愁
〖纜侵隄柳繫〗纜侵堤柳繫
〖幔卷浪花浮〗幔卷[一作宛]浪花浮

【大意】
〚1:〛此章爲同遊記勝也。首聯泛舟入溝，次聯納涼之景，三聯公子攜妓，結聯晚際遇雨。◯輕遲深淨四字，詩眼甚工。胡夏客曰：公子作詩，催之亦未必速就，「應是雨催詩」，調笑中卻有含蓄。
〚2:〛承上章，傷風雨驟至也。雨來風急，領起全意。三四就席上言，五六就船頭言。陂塘蕭颯，五月成秋，以見樂不可極，萬事皆然。◯《杜臆》：妓兼南北，見諸公子各尙豪華。◯趙汸注：北人不慣乘舟，故遇風雨而愁。

【注釋】
〖1〗此詩年月難考，大抵在天寶間未亂時作。◯鶴注：丈八溝，天寶元年，韋堅所通漕渠。《舊史》：大曆元年九月，京兆尹奏開漕渠入苑，闊八尺，深一丈。渠成，上御安福門以觀之。豈素有是渠，其後又開歟。《通志》：下杜城西，有第五橋、丈八溝。
〖輕風〗何承天《鼓吹曲》：輕風起紅塵。
〖荷淨〗梁簡文帝詩：荷淨月應來。
〖納涼〗徐陵詩：納涼高樹下。
〖公子〗應瑒詩：公子愛賓客。
〖調冰水〗庾信詩：開冰帶井水。
〖佳人〗曹植詩：南國有佳人。
〖雪藕絲〗《家語》：黍以雪桃。注：雪，拭也。◯朱超道詩：摘除蓮上葉，拖出藕中絲。
〖片雲〗梁簡文帝詩：可憐片雲生，暫重還復輕。
〖應是雨催詩〗趙曰：東坡詩「颯颯催詩白雨來」句本於杜。
〖雨來〗朱超詩：浮梁帶雨來。
〖席上〗《記》：儒有席上之珍。
〖風急〗沈君攸詩：風急細流翻。
〖船頭〗《風俗通》：船頭謂之舳，尾謂之艫。庾信詩：五兩開船頭。
〖越女〗《吳越春秋》：右抱越女。
〖紅裙〗《陳後主詩》：轉態結紅裙。
〖燕姬〗武陵王紀詩：燕姬奏妙舞。
〖翠黛〗《後漢書》：明帝宮人，拂青黛蛾眉。庾信詩：眉心濃黛直點。
〖纜侵隄柳繫〗纜以維舟，幔以蔽日。侵，迫近也。◯庾信詩：幰拂緣堤柳。
〖浪花〗梁元帝詩：朝浮兮浪華。柳䛒詩：浹疊浪花生。
〖歸路〗陶潛詩：行行循歸路。
〖蕭颯〗《楚辭》：風颯颯兮水蕭蕭。陳後主詩：寒氣尙蕭颯。
〖陂塘〗應璩《與從弟書》：逍遙陂塘之上。
〖五月秋〗《記》：仲夏行秋令，是卽五月秋也。黃生注：結應納涼意，五字亦警。

【評論】
〚2:〛王嗣奭曰：二首相爲首尾，以雲雨爲過脈，而歸路蕭颯，與放船好相照，故下「翻」字。杜公賦詩，有二首、三首，以至數首，其氣脈大都聯絡照應。偶發於此。

【校記】
1. 「風急打船頭」注引《風俗通》：「船頭謂之舳」，諸本同。中華書局版「舳」誤作「舢」。簡體本同誤。
2. 「纜侵隄柳繫」注「庾信詩：幰拂緣堤柳」，四庫本缺「信」字。
3. 「幔卷浪花浮」注引柳䛒詩，「䛒」諸本不一，且統一碼均缺，無法標示。天津圖書館藏本上此下言；四庫本上巩下言，中華書局版同。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》71,PDF141

【譯文】
〚〛

=今====================================================
張志烈主編《杜詩全集（今注本）》1.167,PDF233

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/243,仇1/172,校1/438,虎1/184,全71,新1/120,今1/167,趙1/153,臆40,心2/353,鏡69,銭1/307,洙0949,唐7/2400
