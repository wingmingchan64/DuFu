0288 奉留贈集賢院崔于二學士[國輔、休烈]

昭代將垂白，途窮乃呌閽。
氣衝星象表，詞感帝王尊。
天老書題目，春官驗討論。
倚風遺鶂路，隨水到龍門。
竟與蛟螭雜，寧無燕雀喧。
青冥猶契闊，陵厲不飛飜。
儒術誠難起，家聲庶已存。
故山多藥物，勝㮣憶桃源。
欲整還鄉斾，長懷禁掖垣。
謬稱三賦在，難述二公恩。
=====================================================
講1/189，仇1/130，校1/288，虎1/132，全49，新1/89，今1/137，趙1/57，臆28，心3/691，鏡55，銭1/310，洙0957，唐7/2402
