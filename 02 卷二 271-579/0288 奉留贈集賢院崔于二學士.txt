0288 奉留贈集賢院崔于二學士[國輔、休烈]

昭代將垂白，途窮乃叫閽。
氣衝星象表，詞感帝王尊。
天老書題目，春官驗討論。
倚風遺鶂路，隨水到龍門。
竟與蛟螭雜，寧無燕雀喧。
青冥猶契闊，陵厲不飛翻。
儒術誠難起，家聲庶已存。
故山多藥物，勝槪憶桃源。
欲整還鄕旆，長懷禁掖垣。
謬稱三賦在，難述二公恩。
=====================================================
〚3〛①集賢院：官署名，即集賢殿書院，掌修書之事，置學士。崔於二學士：指崔國輔、於休烈。
②叫閽（hūn）：指向唐玄宗獻《三大禮賦》事。閽，天子之門。
③“倚風”句：《春秋·僖公十六年》：“六鷁退飛過宋都。”杜預注：“鷁，水鳥，高飛遇風而退，宋人以為災，故書。”鷁，同“鶂（yì）”。鶂鳥遇風而退飛，後因借鶂路喻指遇挫而退。
④蛟螭（chī ）：喻集賢院裏的賢士。
⑤燕雀：喻指評判考卷的禮部官署中的小人。
⑥“謬稱”二句：原注：“甫獻《三大禮賦》出身，二公嘗謬稱述。”
=粵====================================================
陳永明《杜甫全集粵音注音》

【注音】
奉留贈集賢院崔于二學士
fung6 lau4 zang6 zaap6 jin4 jyun6 ceoi1 jyu1 ji6 hok6 si6

昭代將垂白，途窮乃叫閽。
ciu1 doi6 zoeng1 seoi4 baak6, tou4 kung4 naai5 giu3 fan1
平仄平平仄，平平仄仄平
-----------------------------------------------------
氣衝星象表，詞感帝王尊。
hei3 cung1 sing1 zoeng6 biu2, ci4 gam2 dai3 wong4 zyun1
仄平平仄仄，平仄仄平平
-----------------------------------------------------
天老書題目，春官驗討論。
tin1 lou5 syu1 tai4 muk6, ceon1 gun1 jim6 tou2 leon4
平仄平平仄，平平仄仄平
-----------------------------------------------------
倚風遺鶂路，隨水到龍門。
ji2 fung1 wai4 jik6 lou6, ceoi4 seoi2 dou3 lung4 mun4
仄平平仄仄，平仄仄平平
-----------------------------------------------------
竟與蛟螭雜，寧無燕雀喧。
ging2 jyu5 gaau1 ci1 zaap6, ning4 mou4 jin3 zoek3 hyun1
仄仄平平仄，平平仄仄平
-----------------------------------------------------
青冥猶契闊，陵厲不飛翻。
cing1 ming4 jau4 kit3 fut3, ling4 lai6 bat1 fei1 faan1
平平平仄仄，平仄仄平平
-----------------------------------------------------
儒術誠難起，家聲庶已存。
jyu4 seot6 sing4 naan4 hei2, gaa1 seng1 syu3 ji5 cyun4
平仄平平仄，平平仄仄平
-----------------------------------------------------
故山多藥物，勝槪憶桃源。
gu3 saan1 do1 joek6 mat6, sing3 koi3 jik1 tou4 jyun4
仄平平仄仄，仄仄仄平平
-----------------------------------------------------
欲整還鄕旆，長懷禁掖垣。
juk6 zing2 waan4 hoeng1 pui3, coeng4 waai4 gam3 jik6 wun4
仄仄平平仄，平平仄仄平
-----------------------------------------------------
謬稱三賦在，難述二公恩。
mau6 cing1 saam1 fu3 zoi6, naan4 seot6 ji6 gung1 jan1
仄平平仄仄，平仄仄平平

【韻部】
〚3.2.5〛閽：元韻
〚4.2.5〛尊：元韻
〚5.2.5〛論：元韻
〚6.2.5〛門：元韻
〚7.2.5〛喧：元韻
〚8.2.5〛翻：元韻
〚9.2.5〛存：元韻
〚10.2.5〛源：元韻
〚11.2.5〛垣：元韻
〚12.2.5〛恩：元韻

【體裁】
五排

=蕭====================================================
蕭滌非主編《杜甫全集校注》1.288,djvu465

【異文、夾注】
〖叫〗呌
〖燕〗鷰
〖翻〗飜
〖槪〗㮣
〖鄕旆〗鄉斾

【注釋】
〖1〗崔國輔，清河人。開元十四年嚴迪榜進士，任山陰縣尉。二十三年，應縣令舉，授許昌令。歷官左補闕、起居舍人、集賢殿直學士、禮部員外郎。天寶十一載，坐王鉷近親，貶竟陵郡司馬（詳參傅璇琮主編《唐オ子傳校箋》卷二）。於休烈，唐初名臣於志寧曾孫，自幼好學，善屬文。開元初，第進士，又應制策登科，授祕書省正字，累遷右補闕，起居郎、集賢殿直學士、比部郎中。楊國忠爲宰相，斥不附己者，出爲中部郡太守。累官工部尙書，對東海郡公。大曆七年九月卒，年八十一。兩《唐書》有傳。集賢院，唐文學三館之一，掌理祕書圖籍等事。《唐六典·集賢殿書院》：「（開元）十三年，召學士張說等宴於集仙殿，於是改名集賢殿，修書所爲集賢殿書院。五品已上爲學士，六品以下爲直學士。」天寶九載冬，甫預獻《三大禮賦》，玄宗奇之，命待制集賢院，委學官試文章，送隷有司，參列選序。崔、於乃當時考文者。聞一多《少陵先生年譜會箋》天寶十一載云：「《贈鄭諫議十韻》：『使者求顏闔，諸公厭禰衡。』暮春，暫歸東都。《留贈崔於二學士》曰『故山多藥物，勝槪憶桃源。欲整還鄕旆，長懷禁掖垣」，當是召試後暫還東都，其時蓋在季春，故日『勝槪憶桃源』。按史，天寶十一載四月，御史大夫王鉷賜死，禮部員外郎崔國輔坐鉷近親，貶竟陵郡司馬。國輔貶官在四月，則公贈詩自在四月以前，與詩正合。」汪灝曰：「奉留者，言我將歸隱，以此留謝知己也。」
王洙曰：「昭，明也。昭代，猶明時也。」趙次公曰：「昭代，本是昭世字。鮑明遠云：「浮生旅昭世。」唐太宗諱世民，故改世爲代，如蓋世改爲蓋代，民傑改爲人傑。」用以稱頌本朝。唐褚亮《傷始平李少府正己》詩：「聲華滿昭代，形影委窮塵。」垂白，言白髮下垂也，形容年老。鮑照《擬古》詩：「結髮起躍馬，垂白對講書。」途窮，用阮籍途窮而哭事。閽，門也。亦指守門人。揚雄《甘泉賦》：「選巫咸兮叫帝閽，開天庭兮延羣神。」邵寶曰：「窮途，言時運不亨通也。閽，守門隷也。乃叫閽，時公在窮途，故叩天子閽人以求獻三賦也。」錢箋：「《六典》：立匭之制，一房四面，各以方色。東曰延恩，懷材抱器、希於聞達者投之。公後進《雕賦》、《封西嶽賦》，亦投延恩匭。故日叩閽也。」
星象，星之總稱。指星體之明暗薄蝕等現象，古人據之以占驗。《晉書·地理志》：「星象麗天，山河紀地。」《文選·王融永明十一年策秀オ文》：「惟王建國，惟典命官。上叶星象，下符川嶽。」呂延濟注：「上合星象者，三台星主三公位也。」衝星象，謂驚動三公大臣也。周篆曰：「詞感帝王，謂旣獻三賦，明皇奇之，召試文章也。」公《莫相疑行》云：「憶獻三賦蓬萊宮，自怪一日聲烜赫。集賢學士如堵牆，觀我落筆中書堂。往時文采動人主」。卽指此。仇注：「首敍獻賦之事。上二說得悲憫，下二說得豪邁。」
天老，相傳爲黃帝臣。《韓詩外傳》卷八：「黃帝卽位，施惠承天，一道修德，惟仁是行，宇內和平，未見鳳凰，惟思其象，夙寐晨興，乃召天老而問之。」《後漢書·張衡傳》載其所作《應間》云：「方將師天老而友地典，與之乎高睨而大談。」李賢注引《帝王紀》：「黃帝以風后配上台，天老配中台，五聖配下台，謂之三公。」又張衡《同聲歌》：「天老教軒皇。」後遂用作宰相重臣之代稱。李白《金陵鳳凰臺置酒》詩：「明君越羲軒，天老坐三台。」春官，《周禮·春官宗伯》：「設官分職，以爲民極。乃立春官宗伯，使帥其屬而掌邦禮。」唐光宅間，武后曾改禮部爲春官，旋復舊，而春官遂爲禮部之別稱。趙次公曰：「此卻是方言試文章，所謂『集賢學士如堵牆，觀我落筆中書堂』時也。」「公於《進對西岳賦表》云：『幸得奏賦，待制於集賢，委學官試文章。』則出題目者宰相，而審驗之者禮部矣。」仇注引《杜臆》：「驗討論，謂考驗其文詞所自出，故赴試者語必典雅，唐詩可爲後世羽儀者以此。」
遣，忘也。遺鶂路，謂退飛而失路也。鶂，或作「鷁」。《左傳·僖公十六年》：「六鷁退飛過宋都，風也。」杜預注：「六鷁遇迅風而退飛。」龍門，《藝文類聚》卷九十六引《辛氏三秦記》：「河津，一名龍門，大魚集龍門下數千，不得上，上者爲龍，不上者（魚），故云曝腮龍門。」《分門集注》引趙次公曰：「公言倚賴風而往矣，反遭迴風而遺失其所往之程路也。到龍門則隨水到之而已，不能過也。」仇注：「遺鷁路，期免退飛。到龍門，意在騰躍。」
蛟、螭，傳說中龍類動物。
寧無，豈無也。一作「空聞」。陳貽焮曰：「『竟與蛟螭雜』，意謂這次待制集賢院，厠身於諸學士之間，有如魚龍混雜。這是自謙的話。《史記·日者列傳》有「鳳皇不與燕雀爲羣」的話。古人多以「燕雀」喩小人。「空聞燕雀喧」，喩三大禮賦與這次應試所作詩文遭小人妄議。」（《杜甫評傳》第六章第四節《獻三大禮賦的前前後後》）
青冥，青天也。契闊，離合，聚散。偏指離散。《詩·邶風·撃鼓》：「死生契闊，與子成說。」仇注：「今云青冥契闊，乃闊絕之義。」陵厲，高飛也。陵，亦作「凌」。班彪《覽海賦》：「遵霓霧之掩蕩，登雲塗以凌厲。」朝鮮李植曰：「言雖陵厲而身不得奮飛也。」錢箋：「公雖待詔集賢，召學官試文章，然再降恩澤，止送隷有司，參列選序，故有青冥契闊之歎。」陳貽焮曰：二句「承上意，慨歎因小人信口雌黃而終於不得青雲直上、飛黃騰達」（出處同前）。公《奉贈韋左丞丈二十二韻》：「主上頃見徵，欻然欲求伸，青冥卻垂翅，蹭蹬無縱鱗。」與此二句同意。
儒術，指儒家學術。《史記·禮書》：「今上卽位，招致儒術之士，令共定儀。」
家聲，公《進雕賦表云：「自先君恕、預以降，奉儒守官，未墜素業矣。亡祖故尙書膳部員外郎先臣審言，修文於中宗之朝，高視於藏書之府，故天下學士到於今而師之。臣幸賴先臣緒業，自七歲所綴詩筆，向四十載矣，約千有餘篇。」「曲使執先祖之故事，拔泥塗之久辱，則臣之述作，雖不能鼓吹六經，先鳴數子，至於沉鬱頓挫，隨時敏捷，揚雄、枚皋之流，庶可跂及也。」故曰「家聲庶已存」。周篆曰：「庶已存，謂不失其世業。」仇注：「難起，謂不能奮起在位。家聲，謂詩名猶足紹祖也。」張溍日：「言爲君上知己所賞，雖未見用，一經品題，便不愧家聲也。」「家聲庶已存」猶「自怪一日聲烜赫」也。
甫旣不用，遂有歸故山采藥以隱居怡養之意。勝槪，美麗之景色，猶佳境也。桃源，仙境也。用陶淵明《桃花源記》故事。朱注：「公族在杜陵而田園在洛陽，此云故山，謂東都故居也。……憶桃源，以故山比之桃源也。」仇注：「公係出襄陽，曾祖依藝始知洛之鞏縣，遂居於此，杜陵乃其宗族所在。夢弼泥鹿門采藥，武陵桃源，遂以放鄕爲襄陽。但移鞏已經四世，襄陽無復田廬可依矣。當從朱注作洛陽故居。其曰「憶桃源」，欲如秦人之避世耳，不必親至桃源也。」
旆，旗也。整旆，亦猶整駕也。劉楨《贈徐幹詩》：「誰謂相去遠，隔此禁掖垣。」掖垣，禁牆也。邵寶曰：「殿旁牆曰掖垣，如人之左右腋也。」唐代謂門下省爲左掖，亦稱左省，中書省爲右掖，亦謂右省。公《春宿左省》詩：「花隱掖垣春。」《新唐書·權德輿傳》：「德輿獨直兩省，數旬一還舍，乃上書言：『左右掖垣，承天子誥命……要重之司，不宜久廢。』」集賢院屬中書省，在禁中，崔、於時爲集賢直學士，甫欲整旆還鄕，尙戀戀不舍，故云「長懷禁掖垣」也。
謬稱，謙詞。三賦，指《三大禮賦》。原注：「甫獻三大禮賦出身，二公常謬稱述。」故云。末八句，敍失意思歸，感別知己。陳貽焮曰：「杜甫大槪在長安「候補」了一年左右，最遲到十一載四月以前，見沒有多大希望，就特意賦詩留贈崔、於二學士，感謝他們的稱許，抒發不遇的牢騷，之後，又暫時回洛陽探家去了。」（出處見前）

【備考】
浦起龍曰：天寶十載獻賦，待制集賢院，召試文章。鶴云：二學士，當是試文之官。愚謂不然，玩詩中倚風、隨水等句，殆由召試不遇，意將辭別而歸。二學士特集賢院長耳。（《讀杜心解》卷五之一）
陳貽焮曰：其實浦說是不能成立的，理由是：一，杜甫回憶當時應召試文的情形說：「集賢學士如堵隅，觀我落筆中書堂。」又，這詩說：「天老書題目，春官驗討論。」……這里的「春官」實指集賢學士，仇注引《杜臆》：「『驗討論』，謂考驗其文詞所自出，故赴試者語必典雅。」（此條今本不存）據此可知杜甫當時應試的地點是在宰相們辦公的政事堂（開元十一年張說奏改政事堂爲中書門下，「中書堂」卽指此），考試的題目是當時的宰相李林甫、陳希烈他們出的，集賢院眾學士都臨場監考，並授權考校文字，評議優劣。據贈詩末二句「謬稱三賦在，難述二公恩」和原注「甫獻三大禮賦出身，二公嘗謬稱述」，知崔、於二位是在「觀我落筆中書堂」的「如堵牆」的眾「集賢學士」之內；他倆作爲「驗討論」的「春官」，對獻賦「出身」的杜甫是「嘗謬稱述」的。杜甫如今召試不遇，將東歸洛陽，爲了感謝他倆的稱許美意，特賦詩留贈，這也是很自然、很合乎情理的。那末，黃鶴說他倆「當是試文之官」，又有什麼不對呢？二，改名後的集賢殿書院第一任院長是宰相張說，副院長是右散騎常侍徐堅，此後成爲定制，院長一律由有「學士」銜的宰相兼任，副院長由常侍之一兼任。崔國輔是直學士，貶竟陵郡司馬以前最高只作到從六品上的禮部員外郎。於休烈最高也只作到從六品上的比部員外郎。這官職是從集賢殿學士「轉」來的，轉官一般官階不動。可見他在集賢殿時怎麼也到不了五品，沒資格當學士；他的學士不過是直學士的泛指罷了。杜甫贈詩題中將他排在崔國輔之後，就是明證。他倆連學士都沒當上，怎能當只有宰相和常侍オ能擔任的集賢殿書院正副院長呢？浦起龍說「二學士特集賢院長耳」，只是強不知以爲知，不足信。（《杜甫評傳》第六章《旅食京華》第四節《獻三大禮賦的前前後後》）
=全====================================================
《全唐詩》7.2402,PDF7.181,《御製全唐詩》2532

【異文、夾注】
〖天老書題目〗天老[黃帝以天老配中台]書題目
〖寧無燕雀喧〗空聞[一作寧聞。一作寧無。]燕雀喧
〖青冥猶契闊〗青冥猶契闊[一作連澒洞]
〖陵厲不飛翻〗陵厲不[一作小]飛翻
〖難述二公恩〗難述二公恩。[原注。甫獻三大禮賦出身。二公常謬稱述。]*
=奭====================================================
王嗣奭《杜臆》20,PDF73,26,PDF1.80

【評論】
「詩感帝王尊」，知明皇不但奇其三賦已也，又奇其詩。「家聲庶已存」，所以感二公之恩者在此。
=====================================================
錢謙益《錢注杜詩》
=====================================================
顧宸《辟疆園杜詩註解》
=仇===================================================
仇兆鰲《杜詩詳註》1.130,PDF1.203,津PDF2.86,PDF1.195

【異文、夾注】
〖1〗奉留贈集賢院崔[國輔]于[休烈]二學士
〖春官驗討論〗春官驗討論[平聲]
〖倚風遺鶂路〗倚風遺鶂[音逸鷁同]路
〖寧無燕雀喧〗空聞[一作寧無]燕雀喧
〖青冥猶契闊〗青冥[一作雲，非]猶契闊[一作連澒洞]
〖陵厲不飛翻〗凌[舊作陵]厲不[一作小，非]飛翻
〖難述二公恩〗難述二公恩[原注：甫獻《三大禮賦》出身，二公嘗謬稱述]

【大意】
〚3-4〛首敍獻賦之事。◯上二說得悲憫，下二說得豪邁。
〚5-8〛次言召試不遇。◯上四集賢應試，下四送隸有司。◯天老，謂宰相。春官，謂禮部。◯遺鷁路，期免退飛。到龍門，意在騰躍。蛟螭雜，龍門難上矣。燕雀喧，鷁路卻回矣。契闊不飛，無復飛騰之志也。
〚9-12〛末欲東還，而敍留贈之意。◯上四失意思歸，下四感別知己。◯此章四句起，下二段各八句。

【注釋】
〖1〗鶴注：此當是天寶十一載作。公獻三賦，明皇奇之，召試文章。崔于二學士，當是試文之官。公詩云：「集賢學士如堵牆，觀我落筆中書堂。」《唐詩紀事》：崔國輔，吳郡人，初授許昌令，累遷集賢直學士、禮部員外郎。《唐書》：于休烈，開元初，第進士，自祕書省正字，累遷集賢殿學士，轉比部員外郎。◯《唐六典》：開元十三年，召學士張說等，宴於集仙殿，改名集賢殿，修書所爲集賢殿書院。五品以上爲學士，六品以下爲直學士。
〖昭代〗洙曰：昭代猶言明時，指本朝也。《搜神記》：將辭昭代。
〖垂白〗《前漢·杜業傳》注：垂白老，言白髮下垂也。鮑照詩：垂白對講書。
〖途窮〗阮籍哭窮途。
〖叫閽〗《甘泉賦》：選巫咸兮叫帝閽。
〖氣衝〗宋之問詩：氣衝落日紅。
〖星象〗王融策文：上叶星象，下符川嶽。
〖詞感帝王尊〗洙曰：公嘗有詩云「往年文彩動人主」，卽所謂「詞感帝王尊」也。◯錢箋：《唐六典》：延恩匭，凡懷才抱器希於聞達者投之。公獻《三大禮賦》，進《雕賦》、《封西嶽賦》，皆投延恩匭，故曰叫閽、曰感帝王也。
〖天老〗《帝王世紀》：黃帝以風后配上台，天老配中台，五聖配下台，謂之三公。張衡詩：天老教軒皇。
〖題目〗《晉書·山濤傳》：甄拔人才，各爲題目。《南史·杜之偉傳》：與學士劉陟等抄撰羣書，各爲題目。
〖春官〗《周禮》：太宗伯爲春官。
〖驗討論〗《杜臆》：驗討論，謂考驗其文詞所自出，故赴試者語必典雅，唐詩可爲後世羽儀者以此。孔安國《書序》：討論墳典。隋煬帝《賜劉炫書》：名理窮硏覈，英華恣討論。
〖倚風遺鶂路〗《左傳》：六鷁退飛過宋都也。昭明太子啟：鷁路頹風。
〖龍門〗《三秦記》：龍門，在河東界，每暮春，有黃黑鯉魚自海及諸州爭來赴之，得上者便化爲龍，否則曝腮點額而退。
〖蛟螭〗《南都賦》：憚虯龍兮怖蛟螭。
〖燕雀喧〗《史記》：陳涉曰：「燕雀安知鴻鵠之志哉。」何胥詩：空餘燕雀喧。
〖青冥〗青冥，注見首卷。
〖契闊〗《詩》：死生契闊。注以爲勞苦之意。今云青冥契闊，乃闊絕之義。
〖陵厲〗陳琳書：陵厲清浮，顧盼千里。《抱朴子》：徒間振翅竦身，不能凌厲九霄。
〖飛翻〗王粲詩：苟非鴻雕，孰能飛翻。◯朱注：公以詞賦爲人主所知，再降恩澤，止送隸有司，參列選序，故有青冥契闊之歎。
〖儒術〗《公孫弘傳》：弘習文法吏事，而又緣飾以儒術。
〖難起〗《抱朴子》：起家作臺郎。◯難起，謂不能奮起在位。
〖家聲〗家聲，謂詩名猶足紹祖也。◯《任昉傳》：四子並無術業，墮其家聲。◯公系出襄陽，曾祖依藝始知洛之鞏縣，遂居於此，杜陵乃其宗族所在。夢弼泥鹿門采藥、武陵桃源，遂以故鄕爲襄陽。但移鞏已經四世，襄陽無復田廬可依矣。當從朱注作洛陽故居。其曰：憶桃源，欲如秦人之避世耳，不必親至桃源也。
〖故山〗應瑒詩：日暮歸故山。
〖藥物〗《抱朴子》：仙人以藥物養身。
〖桃源〗陶淵明《桃花源記》：晉太元中，武陵人，捕魚爲業。緣溪行，忘路之遠近。忽逢桃花林夾岸，林盡水源，便得一山。捨舟從山口入，豁然開朗，屋舍儼然，阡陌交通，雞犬相聞，黃髮垂髫，並怡然自樂。見漁人，乃大驚，自云：先世避秦時亂，率妻子邑人來此絕境，不復出焉。《方輿勝覽》：桃源，在鼎州縣南二十里，旁有秦人洞。唐朗州，卽宋鼎州，今爲常德府桃源縣。
〖長懷〗《鸚鵡賦》：眷西顧而長懷。
〖禁掖垣〗劉楨詩：誰謂相去遠，隔此西掖垣。師氏曰：禁中有東西兩掖垣，乃禁牆也。
〖三賦〗江總詩：下筆成三賦。
〖二公〗范弘之牋：仰尊二公。

【永明校記】
1. 「春官驗討論」注，「隋煬帝《賜劉炫書》」四庫本「書」作「詩」。
2. 「倚風遺鶂路」注，中華書局版作「《左傳》：六鷁退飛過宋都，風也」，多一「風」字，不從。芸生堂本、四庫本、天津圖書館藏本均無「風」字。
3. 「家聲庶已存」注，「曾祖依藝始知洛之鞏縣」，四庫本「知」作「如」。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》49,PDF119

【譯文】
〚〛
生在清平的時代卻垂老無成，無路可走只好來敲天子之門。
賦中的氣勢高衝星漢，生動的詞彩感動了帝王。
宰相為我書寫考試的題目，禮部評判我寫出的文章。
我希望這次考試一帆風順而不蹈鶂路，能像那鯉魚順水跳過龍門一樣。
考試時得與集賢院的賢士們共處一堂，考完後徒然聽到幾聲燕雀的噪嚷。
青雲之志竟是這般地難以實現，空有雄健的翅膀卻不能高翔。
靠儒家之術確實難以奮起，所幸我的詩名還能將家聲傳場。
我的故鄉盛產藥物，環境優美令人作桃源之想。
我想打點行裝回歸故里，行前深深眷戀集賢院的二位兄長。
你們對我的《三大禮賦》謬加稱讚，我實在難以答謝二公的恩賞。
=今====================================================
張志烈主編《杜詩全集（今注本）》1.137,PDF203

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/189,仇1/130,校1/288,虎1/132,全49,新1/89,今1/137,趙1/57,臆28,心3/691,鏡55,銭1/310,洙0957,唐7/2402
