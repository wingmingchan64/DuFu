0494 承沈八丈東美除膳部員外阻雨未遂馳賀奉寄此詩

今日西京掾，多除南省郎。
通家惟沈氏，謁帝似馮唐。
詩律羣公問，儒門舊史長。
清秋便寓直，列宿頓輝光。
未暇申宴慰，含情空激揚。
司存何所比，膳部默悽傷。
貧賤人事略，經過霖潦妨。
禮同諸父長，恩豈布衣忘。
天路牽騏驥，雲臺引棟梁。
徒懷貢公喜，颯颯鬢毛蒼。
=====================================================
〚〛
=粵====================================================
陳永明《杜甫全集粵音注音》

【注音】
承沈八丈東美除膳部員外阻雨未遂馳賀奉寄此詩
sing4 sam2 baat3 zoeng6 dung1 mei5 ceoi4 sin6 bou6 jyun4 ngoi6 zo2 jyu5 mei6 seoi6 ci4 ho6, fung6 gei3 ci2 si1

今日西京掾，多除南省郎。
gam1 jat6 sai1 ging1 jyun6, do1 ceoi4 naam4 saang2 long4
-----------------------------------------------------
通家惟沈氏，謁帝似馮唐。
tung1 gaa1 wai4 sam2 si6, jit3 dai3 ci5 fung4 tong4
-----------------------------------------------------
詩律羣公問，儒門舊史長。
si1 leot6 kwan4 gung1 man6, jyu4 mun4 gau6 si2 coeng4
-----------------------------------------------------
清秋便寓直，列宿頓輝光。
cing1 cau1 pin4 jyu6 zik6, lit6 sau3 deon6 fai1 gwong1
-----------------------------------------------------
未暇申宴慰，含情空激揚。
mei6 haa6 san1 jin3 wai3, ham4 cing4 hung1 gik1 joeng4
-----------------------------------------------------
司存何所比，膳部默悽傷。
si1 cyun4 ho4 so2 bei2, sin6 bou6 mak6 cai1 soeng1
-----------------------------------------------------
貧賤人事略，經過霖潦妨。
pan4 zin6 jan4 si6 loek6, ging1 gwo3 lam4 lou5 fong4
-----------------------------------------------------
禮同諸父長，恩豈布衣忘。
lai5 tung4 zyu1 fu6 zoeng2, jan1 hei2 bou3 ji1 mong4
-----------------------------------------------------
天路牽騏驥，雲臺引棟梁。
tin1 lou6 hin1 kei4 kei3, wan4 toi4 jan5 dung6 loeng4
-----------------------------------------------------
徒懷貢公喜，颯颯鬢毛蒼
tou4 waai4 gung3 gung1 hei2, saap3 saap3 ban3 mou4 cong1

【韻部】
〚3.2.5〛郎：陽韻
〚4.2.5〛唐：陽韻
〚5.2.5〛長：陽韻
〚6.2.5〛光：陽韻
〚7.2.5〛揚：陽韻
〚8.2.5〛傷：陽韻
〚9.2.5〛妨：陽韻
〚10.2.5〛忘：陽韻
〚11.2.5〛梁：陽韻
〚12.2.5〛蒼：陽韻

【體裁】
五古

=蕭====================================================
蕭滌非主編《杜甫全集校注》1.494,djvu671

【異文、夾注】
〖1〗承沈八丈東美除膳部員外，阻雨未遂馳賀，奉寄此詩
〖郎〗郎。[府掾四人，同日拜郎。]*
〖傷〗傷。[甫大父昔任此官。]*

【注釋】
〖1〗此詩亦作於天寶十三載秋。黃鶴曰：「今詩云『清秋便寓直』，『經過霖潦妨』，當是天寶十三年作。是年九月，淫雨不止。」承，仇注：「題首『承』字，乃謙己尊人之詞，後《承聞故相房公》詩題，亦然。」沉東美，《大平所記》卷四四八引《紀聞》：「唐沉東美爲員外郎，太子詹事佺期之子。」排行第八，相州內黃（今屬河南）人。曾爲京兆府參軍，遷膳部員外郎。後歷司勳員外郎、給事中、夏州都督。朱注：「《唐書》：佺期以起居郎兼修文館直學士，與公祖審言同事武后，故詩中有『舊史』、『通家』等語，而比東美爲諸父。又律體盛於佺期，故云『詩律羣公問』也。舊注指沉旣濟之冑，大謬。旣濟，德宗時人，《唐書》可考。」丈，對長輩之尊稱。膳部，屬禮部，《新唐書·百官志一》：「膳部郎中、員外郎、各一人，掌陵廟之牲豆酒膳。」
西京，卽京城長安。《新唐書·地理志一》：「上都，初曰京城，天寶元年曰西京，至德二載曰中京，上元二年復曰西京。」掾，謂京兆府掾，爲州府屬官。黃希曰：「掾者，司錄、功曹、倉曹、戶曹、田曹、法曹、兵曹、士曹，皆可遍稱。」除，拜官授職也。《漢書·景帝紀》：「初除之官。」顏師古注引如淳曰：「凡言除者，除故官就新官也。」原注：「府掾四人，同日拜郎。」故曰「多除」。南省，卽尙書省。杜佑《通典·職官三》：「時謂尙書省爲南省，門下、中書爲北省。」陸遊《老學庵筆記》卷六：「唐人本以尙書省在大明宮之南，故謂之南省。」膳部員外郎屬尙書省禮部，故曰「南省郎」。
通家，謂世交也。《後漢書·孔融傳》：融幼有異オ。謂河南尹李膺曰：「先君孔子與君先人李老君同德比義，而相師友，則融與君累世通家。」甫祖審言與東美父佺期同事武后，同官修文館直學士，並能詩，故謂「通家」。
馮唐，指東美。《漢書·馮唐傳》：「唐以孝著，爲郎中署長，事文帝。帝輦過，問唐曰：『父老何自爲郎？』」顏師古注：「言年已老矣，何乃自爲郎也？」時唐年已五十餘。甫時年四十三，東美長甫，恐已五十餘矣，始爲郎，故曰「似馮唐」。仇注：「《漢書》：馮唐年九十餘爲郎。」實誤（楊注亦沿仇誤）。《漢書》明謂：「景帝立，以唐爲楚相。武帝卽位，求賢良，舉唐。唐時年九十餘，不能爲官，乃以子遂爲郎。」其子爲郎，豈唐九十而爲郎耶？
二句稱沉家學。《新唐書·宋之問傳》：「魏建安後汔江左，詩律屢變，至沈約、庾信，以音韻相婉附，屬對精密。及之問、沈佺期，又加靡麗，回忌聲病，約句準篇，如錦繡成文。學者宗之，號爲『沉、宋』。」東美亦能詩，其《奉和苑舍人宿直曉玩新池寄南省友》詩卽云：「史爲三墳博，郎因五字遷。」故《分門集注》引師曰：「『詩律羣公問』，言沉長於詩，羣公皆就質疑。」舊史長，何焯曰：「東美，佺期之子。佺期世推史庫。注家不及。」
寓，寄也。直，直舍也。潘岳《秋興賦序》：「余……以太尉掾兼虎賁中郎將，寓直於散騎之省。」此指當直、値班。宿，星宿也。焦竑曰：「二十八宿之宿，《韻略》：『宿音秀。』今俗多作此讀，誤也。宿是日月五星之次舍，以止宿爲義。」（《焦氏筆乘續集卷五）列宿，此謂郎官也。《後漢書·明帝紀》：「館陶公主爲子求郎，不許，而賜錢千萬。謂羣臣曰：『郎官上應列宿，出宰百里，有非其人，則民受其殃，是以難之。』」《史記·天官書》：「太微……後聚一十五星，蔚然，曰郎位。」張守節《正義》：「郎位十五星，在太微中帝坐東北。周之元士，漢之光祿、中散、諫議，此三署郎中，是今之尙書郎。占：欲其大小均耀，光潤有常，吉也。」朱注：「杜佑曰：近代皆以郎官上應列宿，爲尙書郎故事。按：天文有武賁、郎位等星，皆在太微帝座後，爲翊衞之象，應劭、楊秉所言三署郎是也。世人謂之尙書郎，則誤矣。其失蓋自梁陶藻《職官要錄》，以漢三署郎故事，通爲尙書郎，循名失實，疑誤後代。按：《玉海》亦同杜佑說。」
宴慰，享宴慰籍也。鮑照《翫月城西門廨中》詩：「休澣自公日，宴慰及私辰。」激揚，喜躍之意。二句因阻雨未遂馳賀，故云。
司存，猶執掌也。言爲官之職各有司存。膳部默悽傷，原注：「甫大父昔任此官。」《新唐書·杜審言傳》：武后時，「授著作佐郎，遷膳部員外郎」。因沉除此官而憶及祖父，不禁默然神傷也。
久雨曰霖。《左傳·隱公九年》：「凡雨，自三日以往爲霖。」潦，積水也。邵寶曰：「霖潦妨，言阻雨不得賀也。」《分門集注》引師曰：「貧賤無車馬，阻於霖潦，故人事簡略。」
諸父，謂伯叔輩。東美爲佺期子，故云。布衣，甫自謂。時未授官，故云。邵寶曰：「諸父長，言己①與（沉）八丈如父兄之相禮敬，尊之之詞也。布衣忘，言沉居高位必不以杜爲布衣而忘之也。」仇注：「『禮同』二句，應前通家，自述交情也。」
天路，天上之路，此喩朝廷。雲臺，漢宮中臺名。《後漢書·朱祐等傳論》：「永平中，顯宗追感前世功臣，乃圖畫二十八將於南宮雲臺。」亦謂雲閣。庾信《周柱國大將軍大都督同州刺史爾綿永神道碑銘》：「詎知雲閣，名在功臣。」倪璠注：「雲閣，《漢書》所謂『雲臺』是也。臺、閣通稱矣。」騏驥，良馬。棟梁，賢オ。二句應前「列宿」。仇注：「天路雲臺，沉仕於朝。騏驥棟梁，言能致遠而任重。」而施鴻保曰：「今按上『未暇申安慰』八句，只序自己，不應此二句又雜入頌沉；且脫去牽、引二字。牽，牽連也；引，引援也。詩意蓋望沉之牽引。騏驥、棟梁，雖只泛說，亦隱貼自己；卽以自慨釋之，亦非。」亦可備一說。
劉峻《廣絕交論》：「王陽（吉）登而貢公（禹）喜。」此以王吉比沉，貢禹喩己，公《奉贈韋左丞丈二十二韻》亦云：「竊效貢公喜。」颯颯，淒涼貌。謝脁《落日同何儀曹煦》詩：「寧傷蓬鬢颯。」二句自傷遲暮，深負彈冠，感慨良深。

【評論】
浦起龍曰：惟世誼親切，故語無文飾。通首敍次清轉。前用陪挑法，剔醒八丈除官。中言阻賀而遙致其歉。其間皆將世誼夾敍，末則喜慨交幷，縷縷情愫，洵如面談也。惟「司存」二句，欠渾鍊。（《讀杜心解》卷五之一）
楊倫曰：首八句賀沉除官，洗八句阻雨失賀，卻倶以世誼夾敍，其間情致縷縷。末四句復就沉合到自家，結出奉寄之意。（《杜詩鏡銓》卷二）

【永明校記】
①「言己與（沈）八丈如父兄之相禮敬」，《杜甫全集校注》「己」作「已」。
=全====================================================
《全唐詩》7.2401,PDF7.180,《御製全唐詩》2532

【異文、夾注】
〖1〗承沈八丈東美除膳部員外阻雨未遂馳賀奉寄此詩[東美乃佺期之子]
〖多除南省郎〗多除內省郎。[原注。府掾四人。同日拜郎。]*
〖未暇申宴慰〗未暇申宴[一作安]慰
〖膳部默悽傷〗膳部默悽傷。[原注。甫大父昔任此官。]*
=奭====================================================
王嗣奭《杜臆》29,PDF82,38,PDF1.103

【異文、夾注】
〖1〗承沈八丈東美除膳部員外郎阻雨未遂馳賀奉寄

【評論】
王仲宣流落荆南，多有名士日問詩律。未遂馳賀而詩用「安慰」，似不相稱，豈唐人得通用耶？「貧賤人事略」，眞實語。「天路」二句，一意而兩喩。

【按語】
王粲（177年—217年2月17日），字仲宣。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.211,PDF1.284,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》91,PDF161

【譯文】
〚〛

=今====================================================
張志烈主編《杜詩全集（今注本）》1.191,PDF257

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛


=====================================================
講1/298,仇1/211,校1/494,虎1/233,全91,新1/150,今1/191,趙1/82,臆42,心3/701,鏡80,銭1/309,洙0956,唐7/2401
