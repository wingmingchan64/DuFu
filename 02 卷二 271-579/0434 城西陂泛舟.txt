0434 城西陂泛舟

青蛾皓齒在樓船，橫笛短簫悲遠天。
春風自信牙檣動，遲日徐看錦纜牽。
魚吹細浪搖歌扇，燕蹴飛花落舞筵。
不有小舟能盪槳，百壺那送酒如泉。
=====================================================
〚〛
=粵====================================================
陳永明《杜甫全集粵音注音》

【注音】
城西陂泛舟
sing4 sai1 bei1 faan3 zau1

青蛾皓齒在樓船，橫笛短簫悲遠天。
cing1 ngo4 hou6 ci2 zoi6 lau4 syun4, waang4 dek6 dyun2 siu1 bei1 jyun5 tin1
平平仄仄仄平平，平仄仄平平仄平
-----------------------------------------------------
春風自信牙檣動，遲日徐看錦纜牽。
ceon1 fung1 zi6 seon3 ngaa4 coeng4 dung6, ci4 jat6 ceoi4 hon1 gam2 laam6 hin1
平平仄仄平平仄，平仄平平仄仄平
-----------------------------------------------------
魚吹細浪搖歌扇，燕蹴飛花落舞筵。
jyu4 ceoi1 sai3 long6 jiu4 go1 sin3, jin3 cuk1 fei1 faa1 lok6 mou5 jin4
平平仄仄平平仄，仄仄平平仄仄平
-----------------------------------------------------
不有小舟能盪槳，百壺那送酒如泉。
bat1 jau5 siu2 zau1 nang4 dong6 zoeng2, baak3 wu4 no4 sung3 zau2 jyu4 cyun4
仄仄仄平平仄仄，仄平平仄仄平平

【韻部】
〚3.1.7〛船：先韻
〚3.2.7〛天：先韻
〚4.2.7〛牽：先韻
〚5.2.7〛筵：先韻
〚6.2.7〛泉：先韻

【體裁】
七律

【補充說明】
〚6.2.3〛那，平聲。
〚4〛仇註指出，「次聯宜用仄承」。首聯出句第二字「蛾」爲平聲字，次聯出句第二字當爲仄聲字。頸鏈出句第二字「吹」、末聯出句第二字「有」則合律。
=蕭====================================================
蕭滌非主編《杜甫全集校注》1.434,djvu611

【異文、夾注】
〖橫笛〗横笛
〖搖〗摇
〖燕〗鷰

【注釋】
〖1〗西陂，卽渼陂。因陂在鄠縣（今陝西戶縣）西五里，故又稱西陂。甫《與鄠縣源大少府宴渼陂》詩：「應爲西陂好。」觀「春風自信牙檣動」句，當爲天寶十三載春作。陳廷敬曰：「觀題是公與人泛舟。或謂指所見，或謂譏明皇，皆非。」

青蛾，謂黛眉也。青蛾皓齒，代指歌妓。樓船，大而有樓飾之遊船。悲遠天，朱翰曰：「載妓於船，鼓吹而行，激楚之音，傳於空際，故曰悲遠天。」張綖曰：「悲遠天者，狀笛簫之聲哀吟於空闊之際也。」日本津阪孝綽曰：「悲，謂清韻微妙之極，蓋調方高揚至細而欲絕，則清切哀怨殆令人不勝喝采者，稱殺人是也。悲遠天，言其聲嘹亮直徹雲霄也。」江總《梅花落》：「橫笛短簫淒復咽。」
日本津阪孝綽曰：「信，任也，言不煩人力也。檣，帆柱也。蓋船卸帆而任其所之隨波漂漾，只有牙檣之動春風而已。纜，維舟之繩也。春風自信，遲日徐看，寫盡優遊之神。牙檣、錦纜，稱其華潔耳，不必以象牙飾檣，錦絨爲繩也。」王嗣奭曰：「樓船甚安，不見其動，但有風有檣，自信其船之行，用『自信』字極妙，船大則行自綬，故云『徐看』。」仇注引張性曰：「動曰自信，牽曰徐看，見中流容與之象。」顏廷榘曰：「以象牙爲檣，樂府之侈詞；以采絲爲纜，甘寧之侈事，皆借用。」張溍曰：「二句寫出風恬浪靜之景。」甫《秋興八首》其六云：「珠簾繡柱圍黃鵠，錦纜牙檣起白鷗。」
日本津阪孝綽曰：「上句極見日暖波恬，下句極見花盛風靜。蓋歌姬倚舷，扇影在水，乃遊魚吹浪而金彩撩亂；舞筵已艶，紅裙翩翻，而燕復蹴岸頭花枝，落英紛然點綴，似若禽魚亦皆有意者也。《列子》：匏巴鼓琴，而鳥舞魚躍。暗用此事。」兪陛雲曰：「上句言畫舸移春，纖波不動，正清歌按拍之時，遊魚吹浪，映扇影而微搖。下句言花因燕蹴而飛，適墮舞筵之前，花影衣香，蕩成春色。以少陵之雄オ，此二句寫舟中歌舞，獨工雅無倫，且清歌傍水，妙舞當花，乃宴集恆有之事，以魚吹燕蹴寫之，遂見生動，此琢句之法也。」（《詩境淺說》丁編）
仇注：「樓船容與，故須小舟送酒。」邵傅曰：「樓船載歌舞，小舟送酒食，富貴氣象也。」日本津阪孝綽曰：「大嘉小舟之勞，以形豪興之甚。能蕩漿，贊其迅快也。百壺，謂買灑之頻。如泉，言其不竭如湧也。」「蓋船中大排筵宴，杯盤狼籍，歌吹盛歡，豪飲殊劇，船中所貯，傾尊旣罄，輒遣輕舸沽來亦已數矣，其搬運之輕便迅快如飛，未嘗使杯中空，隨飲便給，如泉之湧也。」陳之壎曰：「『不有』、『那送』，遂令全首倶活，與泛鄭湖詩（卽《宇文晁崔彧重泛鄭監前湖》詩）六句平敍，末用『不但』、『君看』四字以流通全勢同一法。」

【評論】
黃光升曰：此詩形容泛舟興致，艶而不淫，麗而有則，自非他人遊賞詩可及也。（《杜律注解》卷上）
顧宸曰：此詩實指泛陂所見也，開元、天寶間，景物盛麗，士女遊觀，歌唱徹天，飛花搖浪，舟中實有是景，不必云是艶曲，至云譏明皇而不敢顯言，蓋陋矣。（《辟疆園杜詩注解》七律卷一）
黃漢臣曰：遊覽詩，不難在富麗，難在間宕，「春風」二句是也。寫景詩，不難在精巧，難在細雅，「魚吹」二句是也。熟讀老杜此等詩，省後人多少鏤刻。（《辟疆園杜詩注解》七律卷一引）
陳式曰：然則一渼陂，讀公《渼陂行》，如見渼陂風浪之奇；讀公《城西陂泛舟》，如見渼陂風浪不作之妙，前後自相頡頏。（《問齋杜意》卷二）

【備考】
金聖歎曰：此題，是先生詠城西陂中所泛之舟，非先生泛舟遊城西陂也。通首詩全詠陂中泛舟，詠詩人卻在陂岸上。（《唱經堂杜詩解》卷一）
浦起龍曰：統觀公詩，或陪貴遊，或觀聲妓，未有不明列主賓，兼寓襟抱者。卽其獨賞之篇，亦有貼身之句。此獨全然無所敍述，其必隱然有所感歎矣，意蓋在於諸楊也。開口瞥然云「青蛾皓齒在樓船」，其人便是御樓船之主人，非卽謂歌扇舞衣一輩人也。中四，鋪寫水嬉之盛，滿眼嬌憨蕩佚，都爲個人烘染。結云「不有」、云「那送」，乃指點之詞，言只此供宴之需，費幾許舟船如織，猶所云「御廚絡繹送八珍」也。與《麗人行》參看自得。（《讀杜心解》卷四之一）
石閭居士曰：此詩通身是實寫貴遊之樂，一層深一層，惟首聯從簫笛聲中帶出一悲字，以爲全詩之反照，正生於憂患死於安樂之所由兆。公豈眞無規警之意，而漫爲是富麗之詞以長人淫奢之漸哉！再次聯仍用平接，不用仄接，亦係律詩之變調，初唐、盛唐，多有此格，不可認爲失粘也。（《藏雲山房杜律詳解》七律卷上）
仇兆鰲曰：盛唐七律，尙有寬而未嚴處。此詩「橫笛短簫悲遠天」，次聯宜用仄承，下云「春風自信牙檣動」，俯用平接矣。如太白《登鳳凰臺》詩，上四句亦平仄未諧，此オ人之不縛於律者。在中晚則聲調謹嚴，無此疏放處，但氣體似平，卻不能如此雄壯典麗耳。（《杜詩詳注》卷三）
=全====================================================
《全唐詩》7.2396,PDF7.175,《御製全唐詩》2527

【異文、夾注】
〖1〗城西陂泛舟[卽渼陂]
〖魚吹細浪搖歌扇〗魚吹細浪搖歌[一作攲]扇
〖不有小舟能盪槳〗不有小舟能盪槳。[一作䒂。從舟寽聲，統一碼缺。]*
=名====================================================
《名家注評全唐詩》360,PDF418

【注釋】
〖1〗城西陂：卽渼陂，在鄠縣西五里。
〖青蛾皓齒〗代指歌妓。
〖信〗任，任其自動。
〖檣〗帆柱。
〖歌扇〗歌者以扇障面也。

【評論】
顧宸《杜律注解》：天寶間，景物盛麗，士女觀，極盡飲燕歌舞之樂。此詠泛舟實事，不是譏刺明皇，亦非空爲艷曲。
仇兆鰲《杜詩詳註》：此泛陂而志聲妓之盛也。三四承樓船，五六承青蛾，歌舞奏而酒興酣，故須百壺叠進，下四自相聯絡。朱瀚曰：樓船鼓吹，響傳空際，故曰悲遠天。牙檣錦纜，舟極華矣，春風遲，又若助以韶光。歌扇舞筵，宴胥樂矣，吹浪蹴花，又倍增其景色。中二聯寫得工麗絕倫。
=奭====================================================
王嗣奭《杜臆》27,PDF80,35,PDF1.98

【評論】
有「青蛾皓齒」，故有「橫笛短簫」。樓船高敞，故聲達天際，而用一「悲」字，妙。蓋喜從悲生，如云痛快，不痛不快，觀場者至於墮淚而後以爲得趣也。樓船甚安，不見其動，但有風有檣，自信其船之行，用「自信」字極妙。船大則行自緩，故云「徐看」；此聯頂「樓船」來。「魚吹細浪」，妙在「吹」字；此聯頂「青蛾」來。船大則送酒必用小舟，故倒其語而簸弄風致。遵岩以爲不成語，何耶？
=====================================================
錢謙益《錢注杜詩》
=====================================================
顧宸《辟疆園杜詩註解》
=仇===================================================
仇兆鰲《杜詩詳註》1.177,PDF1.250,津PDF3.9,PDF1.234

【異文、夾注】
〖青蛾皓齒在樓船〗青蛾[一作娥，非]皓齒在樓船
〖遲日徐看錦纜牽〗遲日徐看[平聲]錦纜牽

【大意】
〚〛此泛陂而誌聲妓之盛也。三四承樓船，五六承青蛾，歌舞奏而酒興酣，故須百壺迭進，下四自相聯絡。◯朱瀚曰：樓船鼓吹，響傳空際，故曰悲遠天。◯牙檣錦纜，舟極華矣，春風遲日，又若助以韶光。歌扇舞筵，宴胥樂矣，吹浪蹴花，又倍增其景色。中二聯寫得工麗絕倫。◯張性《演義》：動曰自信，牽曰徐看，見中流容與之象。

【注釋】
〖1〗此與後章，當是同時先後之作。
〖青蛾〗宋南平王《白紵曲》：佳人舞袖曜青蛾。
〖皓齒在樓船〗宋玉《笛賦》：摛朱脣，耀皓齒。
〖樓船〗《秋風辭》：泛樓船兮濟汾河。
〖橫笛短簫〗江總詩：橫笛短簫吹復咽。
〖遠天〗《朱鷺曲》：度曲清且悲。◯宋樂府《戰城南》：東鄰歌管入青天。◯謝朓詩：巉巖帶遠天。
〖自信〗信，任也，任其自動也，如「冥搜信客旌」，「鞍馬信清秋」，皆如是解。
〖牙檣〗《哀江南賦》：鐵軸牙檣。檣，帆柱也。
〖遲日〗《詩》：春日遲遲。
〖錦纜〗庾信詩：錦纜迴砂磧。又，張正見詩：金堤分錦䌫。◯顏廷榘《意箋》：「象牙作帆檣」，此樂府之侈詞，「錦綵爲舟䌫」，此甘寧之侈事，皆屬借形語。
〖魚吹〗瓠巴鼓琴，而鳥舞魚躍，出於《列子》。魚吹、燕蹴，暗用其意。
〖細浪〗唐太宗詩：船移分細浪。
〖搖歌扇〗陰鏗詩：鶯呼歌扇後，花落舞衫前。歌扇，歌者以扇障面也。搖，指水中扇影。
〖飛花〗梁簡文帝《箏賦》：玩飛花之度窗。
〖舞筵〗陳後主詩：上舞復依筵。
〖小舟〗樓船容與，故須小舟送酒。
〖盪槳〗晉歌詞：一船使兩槳。
〖百壺〗《詩》：清酒百壺。
〖酒如泉〗《前漢·地理志》有酒泉郡。注：俗傳城內有金泉之味如酒。裴秀詩：有肉如丘，有酒如泉。

【評論】
張性曰：中間摹情寫景，豔而不淫，所謂麗以則者也。
顧宸曰：天寶間，景物盛麗，士女遊觀，極盡飲燕歌舞之樂。此詠泛舟實事，不是譏刺明皇，亦非空爲豔曲。
盛唐七律，尙有寬而未嚴處。此詩「橫笛短簫悲遠天」，次聯宜用仄承，下云「春風自信牙檣動」，仍用平接矣。如太白《登鳳凰臺》詩，上四句亦平仄未諧，此才人之不縛於律者。在中晚則聲調謹嚴，無此疏放處，但氣體稍平，卻不能如此雄壯典麗耳。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》73,PDF143

【譯文】
〚〛

=今====================================================
張志烈主編《杜詩全集（今注本）》1.181,PDF247

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/251,仇1/177,校1/434,虎1/190,全73,新1/126,今1/181,趙1/152,臆39,心3/601,鏡75,銭1/298,洙0936,唐7/2396
