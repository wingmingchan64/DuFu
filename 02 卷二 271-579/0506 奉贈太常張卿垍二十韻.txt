0506 奉贈太常張卿垍二十韻

方丈三韓外，崑崙萬國西。
建標天地闊，詣絕古今迷。
氣得神仙迥，恩承雨露低。
相門清議眾，儒術大名齊。
軒冕羅天闕，琳琅識介珪。
伶官詩必誦，夔樂典猶稽。
健筆凌鸚鵡，銛鋒瑩鸊鵜。
友于皆挺拔，公望各端倪。
通籍踰青瑣，亨衢照紫泥。
靈虯傳夕箭，歸馬散霜蹄。
能事聞重譯，嘉謨及遠黎。
弼諧方一展，班序更何躋。
適越空顚躓，遊梁竟慘悽。
謬知終畫虎，微分是䤈雞。
萍泛無休日，桃陰想舊蹊。
吹噓人所羨，騰躍事仍暌。
碧海眞難涉，青雲不可梯。
顧深慚鍛鍊，才小辱提攜。
檻束哀猿巧，枝驚夜鵲栖。
幾時陪羽獵，應指釣璜溪。
=====================================================
〚〛
=粵====================================================
陳永明《杜甫全集粵音注音》

【注音】
奉贈太常張卿垍二十韻
fung6 zang6 taai3 soeng4 zoeng1 hing1 gei6 ji6 sap6 wan5

方丈三韓外，崑崙萬國西。
fong1 zoeng6 saam1 hon4 ngoi6, kwan1 leon4 maan6 gwok3 sai1
平仄平平仄，平平仄仄平
-----------------------------------------------------
建標天地闊，詣絕古今迷。
gin3 biu1 tin1 dei6 fut3, ngai6 zyut6 gu2 gam1 mai4
仄平平仄仄，仄仄仄平平
-----------------------------------------------------
氣得神仙迥，恩承雨露低。
hei3 dak1 san4 sin1 gwing2, jan1 sing4 jyu5 lou6 dai1
仄仄平平仄，平平仄仄平
-----------------------------------------------------
相門清議眾，儒術大名齊。
soeng3 mun4 cing1 ji5 zung3, jyu4 seot6 daai6 ming4 cai4
仄平平仄仄，平仄仄平平
-----------------------------------------------------
軒冕羅天闕，琳琅識介珪。
hin1 min5 lo4 tin1 kyut3, lam4 long4 sik1 gaai3 gwai1
平仄平平仄，平平仄仄平
-----------------------------------------------------
伶官詩必誦，夔樂典猶稽。
ling4 gun1 si1 bit1 zung6, kwai4 ngok6 din2 jau4 kai1
平平平仄仄，平仄仄平平
-----------------------------------------------------
健筆凌鸚鵡，銛鋒瑩鸊鵜。
gin6 bat1 ling4 jing1 mou5, cim1 fung1 jing4 pik1 tai4
仄仄平平仄，平平仄仄平
-----------------------------------------------------
友于皆挺拔，公望各端倪。
jau5 jyu1 gaai1 ting5 bat6, gung1 mong6 gok3 dyun1 ngai4
仄平平仄仄，平仄仄平平
-----------------------------------------------------
通籍踰青瑣，亨衢照紫泥。
tung1 zik6 jyu4 cing1 so2, hang1 keoi4 ziu3 zi2 nai4
平仄平平仄，平平仄仄平
-----------------------------------------------------
靈虯傳夕箭，歸馬散霜蹄。
ling4 kau4 cyun4 zik6 zin3, gwai1 maa5 saan3 soeng1 tai4
平平平仄仄，平仄仄平平
-----------------------------------------------------
能事聞重譯，嘉謨及遠黎。
nang4 si6 man4 cung4 jik6, gaa1 mou4 kap6 jyun5 lai4
平仄平平仄，平平仄仄平
-----------------------------------------------------
弼諧方一展，班序更何躋。
bat6 haai4 fong1 jat1 zin2, baan1 zeoi6 gang3 ho4 zai1
仄平平仄仄，平仄仄平平
-----------------------------------------------------
適越空顚躓，遊梁竟慘悽。
sik1 jyut6 hung1 din1 zi3, jau4 loeng4 ging2 caam2 cai1
仄仄平平仄，平平仄仄平
-----------------------------------------------------
謬知終畫虎，微分是䤈雞。
mau6 zi1 zung1 waak6 fu2, mei4 fan6 si6 hei1 gai1
仄平平仄仄，平仄仄平平
-----------------------------------------------------
萍泛無休日，桃陰想舊蹊。
ping4 faan3 mou4 jau1 jat6, tou4 jam1 soeng2 gau6 hai4
平仄平平仄，平平仄仄平
-----------------------------------------------------
吹噓人所羨，騰躍事仍暌。
ceoi1 heoi1 jan4 so2 sin6, tang4 joek6 si6 jing4 kwai4
平平平仄仄，平仄仄平平
-----------------------------------------------------
碧海眞難涉，青雲不可梯。
bik1 hoi2 zan1 naan4 sip3, cing1 wan4 bat1 ho2 tai1
仄仄平平仄，平平仄仄平
-----------------------------------------------------
顧深慚鍛鍊，才小辱提攜。
gu3 sam1 caam4 dyun3 lin6, coi4 siu2 juk6 tai4 kwai4
仄平平仄仄，平仄仄平平
-----------------------------------------------------
檻束哀猿巧，枝驚夜鵲栖。
laam6 cuk1 oi1 jyun4 haau2, zi1 ging1 je6 zoek3 cai1
仄仄平平仄，平平仄仄平
-----------------------------------------------------
幾時陪羽獵，應指釣璜溪。
gei2 si4 pui4 jyu5 lip6, jing1 zi2 diu3 wong4 kai1
仄平平仄仄，平仄仄平平

【韻部】
〚3.2.5〛西：齊韻
〚4.2.5〛迷：齊韻
〚5.2.5〛低：齊韻
〚6.2.5〛齊：齊韻
〚7.2.5〛珪：齊韻
〚8.2.5〛稽：齊韻
〚9.2.5〛鵜：齊韻
〚10.2.5〛倪：齊韻
〚11.2.5〛泥：齊韻
〚12.2.5〛蹄：齊韻
〚13.2.5〛黎：齊韻
〚14.2.5〛躋：齊韻
〚15.2.5〛悽：齊韻
〚16.2.5〛雞：齊韻
〚17.2.5〛蹊：齊韻
〚18.2.5〛暌：齊韻
〚19.2.5〛梯：齊韻
〚20.2.5〛攜：齊韻
〚21.2.5〛栖：齊韻
〚22.2.5〛溪：齊韻

【體裁】
五排

【補充說明】
〚9.2.3〛瑩，古音可平聲，可去聲，此處當讀去聲。
首聯對仗。
=蕭====================================================
蕭滌非主編《杜甫全集校注》1.506,djvu683

【異文、夾注】
〖絕〗絶
〖眾〗衆
〖謨〗謩
〖噓〗嘘
〖顚〗顛
〖眞〗真
〖慚〗慙
〖攜〗携
〖栖〗棲
〖靈虯〗靈虬

【注釋】
〖1〗仇注：「張垍爲大常卿，在天寶十三載。當是其年作。」朱注：「黃（鶴）曰：《舊書》天寶十三載三月，張均由憲部尙書貶建安大守，還爲大理卿，不言均嘗爲太常卿也。今詩乃是與垍。按：《舊書·均傳》云：九載，遷刑部尙書，自以オ名當爲宰輔。楊國忠用事，罷陳希烈，引韋見素代之，仍以均爲大理卿，均大失望。《垍傳》云：十三載，盡逐張垍兄弟，出均爲建安大守，垍爲盧溪司馬，歲中召還，再遷爲太常卿。《新書》：均還，授大理卿，垍授太常卿。與《舊書》合。《通鑑》亦云：至德元載五月，太常卿張垍，薦虢王巨有勇略。此詩是贈垍甚明。舊本都作贈均，乃刀筆之訛耳。」黃鶴曰：「今詩當是與垍。垍尙公主，多留禁中，所以翼其援引。」單復曰：「此張卿嘗吹噓而不達，故公作此以謝之，更冀其終惠也。」公前有《贈翰林張四學士》詩，可參閱。太常卿，官名。秦置奉常，漢景帝中元六年改名太常，爲九卿之一。唐龍朔二年復爲奉常，光宅改爲司禮卿，神龍復爲太常卿。正三品。《舊唐書·職官志三》：「太常卿之職，掌邦國禮樂、郊廟、社稷之事。」

【注釋】
方丈，傳說海中仙山名。《史記·秦始皇本紀》：「齊人徐市等上書，言海中有三神山，名曰蓬萊、方丈、瀛洲，仙人居之。」三韓，《後漢書·東夷傳》：「韓有三種：一曰馬韓，二曰辰韓，三曰弁辰。」至晉，亦謂弁辰爲弁韓。合稱三韓。在今朝鮮半島南部。崑崙，中國西部山名。標，標志也。建標，猶言立柱。《後漢書·馬援傳》：「嶠南悉平。」李賢注引《廣州記》：「援到交趾，立銅柱，爲漢之極界也。」詣，往也，到也。絕，極也。詣絕，卽造極也。成善楷曰：「『詣絕古今迷』，說的是古往今來，很多人都想登崑崙高峯，造方丈極頂，都因其大迥闊高峻而迷失。」（《杜詩箋記》）王嗣奭曰：「『方丈』、『崑崙』，東西之極，引起『天地闊』，而『建標』其間，卓絕今古，總是贊其德業之隆，榮寵之盛，無復比並。」黃生曰：「起四語敍其門地之高峻，常人仰之如神仙之不可接。後段『碧海』二句，正應此意。」周甸曰：「上四句譬禁掖之清切，乃神仙之地，而張氏父子供奉翰林，去天子爲近，可謂高標天地，超絕古今。」朱注：「言方丈、崑崙爲天地闊絕之境，古今共迷其處，豈若禁掖承恩者能迥得神仙之氣乎！因垍尙主有宅在禁中，故云然。方丈、崑崙乃假象爲辭，公《嶽麓道林》詩：「方丈涉海費時節，玄圃尋河知有無。暮年且喜經行近，春日兼蒙暄暖扶。」與此詩起語正相類。」浦注：「起勢闊遠，造次莫窺其涯涘。錢箋謂垍嘗求致寶符，得膺主眷，意主含諷。朱注謂垍由尙主身貴，得接禁掖，意主誇美。愚按：朱說爲長。蓋贈詩通意，主美不主諷，而此詩語氣亦見美不見諷也。其言『方丈』、『崑崙』者，唐人於貴主姻戚，多以仙家比之。言世間闊絕之區，平人迷不能到，今乃得合氣而承恩焉，其爲親貴何如？又況門閥旣高，儒風克繼，可不謂備美者乎！」
迥，深也。雨露者，天所以滋潤萬物。此喩王者恩澤，帝眷之隆。《新唐書》本傳：「玄宗眷垍厚，卽禁中置內宅，侍爲文章，珍賜不可敷。」垍居禁掖清切之地，猶似神仙，亦《贈翰林張四學士》所謂「宮中漢客星」之意也。
垍父說相玄宗，故曰「相門」。清議，公正之評論也。《新唐書·張說傳》：「說敦氣節，立然許，喜推藉後進，於君臣朋友大義甚篤……善用人之長，多引天下知名士，以佐佑王化。」又：「開元十七年，說授左丞相，校京官考，注均考曰：『父教子忠，古之善訓，王言帝載，尤難以任。庸以嫌疑，而撓紀綱。考上下。』當時亦不以爲私。」（《全唐文》卷二二六載說《爲男垍考語》、文字頗有異同）此之謂「清議眾」也。儒術，《新唐書·張說傳》：「天子尊尙經術，開館置學士，修太宗之政，皆說倡之。爲文屬思精壯，長於碑誌，世所不逮。」又：「垍尙寧親公主。時說居中秉政，均爲舍人，諸父光爲銀青光祿大夫，榮盛冠時。」《舊唐書》本傳亦云：「均、垍倶能文，說在中書，兄弟已掌綸翰之任。」
大名齊，謂垍與父兄之儒術同享盛名也。
軒冕，卿大夫的軒車和冕服。此指在朝貴顯者。
羅，羅列也。天闕，指朝廷。
琳琅，玉石名。《宋書，禮志一》：「雕琢琳琅，和寶畢至，大啟羣蒙，茂茲成德。」介珪，大玉也。《詩·大雅·崧高》：「錫爾介圭，以作爾寶。」鄭玄箋：「圭長尺二寸謂之介。」趙次公曰：「言乘軒衣冕之人，森羅於帝闕，而就其中如琳琅，則識張卿之爲介珪爾。」周甸曰：「介珪，大珪，以琳琅之玉爲之，物之貴重者也。言兄弟並掌綸翰，而張卿尤爲可重。」
伶官，樂官也。《詩·邶風·簡兮》序：「衞之賢者，仕於伶官。」鄭玄箋：「伶官，樂官也。伶氏世掌樂官而善焉，故後世多號樂官爲伶官。」夔，人名。傳說爲舜時樂官。《書·舜典》：「帝曰：『夔，命汝典樂，教冑子。』」邵寶曰：「典猶稽，言夔樂之典章尙可稽考也。此以垍爲太常卿，故以伶官、夔樂言之。」
鸚鵡，謂《鸚鵡賦》。《後漢書·禰衡傳》：「（黃祖子）射時大會賓客，人有獻鸚鵡者，射舉巵於衡曰：『願先生賦之，以娛嘉賓。』衡覽（攬）筆而作，文無加點，辭采甚麗。」
凌，超過也。
銛，銳利也。
瑩，磨拭也。
鸊鵜，亦作鷿鷉，水鳥也。《後漢書·馬融傳》：「水禽……鷿鷉。」李賢注引揚雄《方言》曰：「白（野）鳧也，甚小，好沒水中，膏可以瑩刀劍。」公《荆南兵馬使太常卿趙公大食刀歌》亦云：「鐫錯碧甖鸊鵜膏，銛鋒已瑩虛秋濤。」唐元竑曰：「鸊鵜，水鳥也。吾郡水鄕最多此物。土音直云鼻涕。然考鵜字本具平仄二音。公詩『健筆凌鸚鵡，銛鋒瑩（原誤爲塋）鸊鵜』，平韻也。『鐫錯碧甖鸊鵜膏』，仄韻也。隨宜用之。」秦觀《鮮於子駿使君生日》詩：「撃強雕鶚健，治劇鸊鵜銛。」
友於，兄弟也。《書·君陳》：「惟孝友於兄弟。」「於」本介詞，後遂以友於指兄弟。曹植《求通親親表》：「今之否隔，友於同憂。」公望，三公之名望。《世說新語·品藻》：「會稽虞𩦎，元皇時與桓宣武同俠，其人有オ理勝望。王丞相嘗謂𩦎曰：『孔愉有公オ而無公望，丁潭有公望而無公オ，兼之者其在卿乎！』」白居易《除許孟容河南尹兼常侍制》：「オ志甚大，言論甚高，在臺閣間，藹然公望。」
端倪，頭緒也。胡震亨曰：「言弟兄各有三公之望。」《舊唐書·張垍傳》：「天寶中，玄宗嘗幸垍內宅，謂垍曰：『希烈累辭機務，朕擇其代者，孰可？』垍錯愕未對，帝卽曰：『無踰吾愛婿矣。』垍降階陳謝。」周甸曰：「言兄弟倶オ貴，而名望各不同，承上言所職所秉異也。」
通籍，謂著其姓名於門籍，得便出入也。《漢書·元帝紀》：「令從官給事宮司馬中者，得爲大父母、父母、兄弟通籍。」注引應劭曰：「籍者，爲二尺竹牒，記其年紀、名字、物色，縣之宮門，案省相應，乃得人也。」《三輔黃圖·雜錄》：「漢宮中謂之禁中，謂宮中門閣有禁，非侍衞通籍之臣，不得妄入。」
青瑣，本謂宮門上鏤刻的青色圖紋，此借指宮門。
亨衢，《易·大畜》：「何天之衢，亨。」本謂四通八達之大道。此借喩官運亨通。
紫泥，因皇帝詔書用紫泥封，故稱皇帝詔書爲紫泥詔，或簡謂紫泥。李白《玉壺吟》：「鳳凰初下紫泥詔，謁帝稱觴登御筵。」此言垍供奉翰林掌綸翰之事也。卽公《贈翰林張四學士》所謂「紫泥仍兼綰，黃麻似六經」也。
《文選·陸倕新刻漏銘》：「靈虯承注，陰蟲吐噏」，「銅史司刻，金徒抱箭」。李善注：「孫綽《漏刻銘》曰：『靈虯吐注，陰蟲承瀉。』」李周翰注：「虯，龍也。陰蟲，謂蝦蟆也。言漏刻之體，以龍承之。作蝦蟆銜承盞而吐噏之。」箭爲漏壺部件，可隨水浮沉以計時。李善注引張衡《漏水轉渾天儀制》：「蓋上又鑄金銅仙人，居左壺；爲胥徒，居右壺。皆以左手抱箭，右手指刻，以別天時早晚。」朱注：「二句言其入直禁中，向夕始歸也。」王嗣奭曰：「垍以尙主寵眷特厚，故出朝獨遲。」朝鮮李植曰：「只『散霜蹄』三字，便是富貴豪縱之態。」
重譯，輾轉翻譯也。《漢書·平帝紀》：「越裳氏重譯獻白雉一，黑雉二。」顏師古注：「譯謂傳言也。道路絕遠，風俗殊隔，故累譯而後迺通。」嘉謩，卽嘉謨，猶嘉謀也。《書·君陳》：「爾有嘉謀嘉猷，則入告爾后於內。」
遠黎，遠方之民也。垍貶盧溪郡司馬，在今湖南瀘溪縣西南，故云「遠黎」。朱注：「時垍自貶所召還，放有『重譯』、『遠黎』之句。」而趙次公曰：「此又以美其爲太常卿也。上句言其所能之事，聞播於重譯之蠻夷矣。太常卽古之宗伯，兼掌禮樂，朝會之際，蠻夷在焉。下句言其典禮之謨，又爲天下所觀，斯乃及遠方之黎庶妄。」盧元昌曰：「文章至絕域皆傳，嘉謨卽遠黎交誦。」亦通。
弼諧，輔弼諧和也。《書·皋陶謨》：「允迪厥德，謨明弼諧。」孔穎達疏：「以輔弼和諧其政。」盧諶《贈劉琨》詩：「弼諧靡成，良謨莫陳。」甫反用其意。展，亦陳意。楊注：「弼諧謂其和諧也，當卽指太常。」
朱注：「班序，班爵之序。更何躋，言莫有躋其上者。躋，升也。」「軒冕」至此十六句，稱美張卿。仇注：「軒冕多人，而介圭特重，言清卿之貴。伶官誦詩，而樂律待稽，言太常之職。筆能作賦，而詞鋒如劍，兄弟挺出，而公卿可期，此言文章品望。身居青瑣，而文映紫泥，漏深傳箭，而騎馬出朝，此言出入恩寵。制作遙傳，而謀猷及遠，弼諧得展，而班次莫加，此言勳名爵位。」
適越，《莊子·逍遙遊》：「宋人資章甫而適諸越，越人斷髮文身，無所用之。」趙至《與嵇茂齊書》：「梁生適越，登岳長謠。」
顚躓，顚蹶傾跌也。亦喩挫折。《抱朴子·百里》：「冒昧苟得，闇於自量者，慮中道之顚蹶。」公《送顧八分文學適洪吉州》亦云：「故舊獨依然，時危話顚躓。」
遊梁，《史記·司馬相如列傳》：「因病免，客遊梁。梁孝王令與諸生同舍，相如得與諸生遊士居數歲，乃著《子虛之賦》。」
慘悽，悲傷也。趙次公曰：「公初落魄嘗適越矣，本傳所謂客吳越齊趙間是也。公又嘗遊梁矣，古詩《贈李白》篇所謂『亦有梁宋遊』是也。」公《夔府書懷四十韻》：「衣冠迷適越，藻繪憶遊睢。」按：睢水在宋州。
謬知，謙詞也，猶自知。
畫虎，《後漢書·馬援傳》：「董虎不成反類狗。」喩好高騖遠而無所成。
微分，猶微末也。䤈，卽醯，醋也。醯雞，小蟲名。《莊子·田子方》：「（孔）丘之於道也，其猶醯雞與？」注：「醯雞者，甕中之蠛蠓。」仇注：「知同畫虎，謂召試不遇。分等醯雞，謂抱道不行。」
萍泛，公前《贈翰林張四學士》云：「此生任春草，垂老獨漂萍。」
桃陰，《史記·李將軍傳贊》：「諺曰：『桃李不言，下自成蹊。』」司馬貞《索隱》：「按姚氏云：桃李本不能言，但以華實感物，故人不期而往，其下自成蹊徑也。」邵寶曰：「萍泛，公自言身浮萍無定在也。桃陰，公想舊蹊之桃陰，懷昔日相知之故人也。」
吹噓，替人宣揚。
騰躍事，指仕宦騰達。暌，乖離也。趙次公曰：「舊見知之人吹噓之，而爲人所羨矣。然至於騰躍之便，則仍乖暌如此。」仇注：「萍踪無託，而回想舊居，以張公吹噓之後，騰躍終沮也。」
碧海，《十洲記》：「扶桑在東海之東岸，岸宜，陸行登岸一萬里，東復有碧海，海廣狹浩汗，與東海等，水旣不鹹苦，正作碧海，甘香味美。」
梯，如登梯攀升。謝靈運《登石門最高頂》詩：「惜無同懷客，共登青雲梯。」趙次公曰：「騰躍事，如涉碧海、梯青雲之難也。」
顧，眷顧也。
鍛鍊，磨鍊也，亦刻苦成材之義。
提攜，提拔，汲引也。趙次公曰：「言張卿恩顧我雖深，而己卻自慚鍛鍊之未至也。」下句「言オ之小，辱張卿之提攜，此則分明與鍛鍊成材而可提攜之，其義相應」。仇注：「雖蒙顧遇提攜，亦自愧オ疏未鍊耳。」
檻，關獸畜之柵欄。《淮南子·俶眞》：「置猿檻中，則與豚同，非不巧捷也，無所肆其能也。」吳質《答東阿王書》：「今處此而求大功，猶絆良驥之足，而責以千里之任；檻猿猿之勢，而望其巧捷之能者也。」蔡夢弼曰：「猿束於檻而不能施其巧，猶甫見制於小人而不能騁其オ也。」下句言其不安其居，無所倚依。曹操《短歌行》：「月明星稀，烏鵲南飛。繞樹三匝，無枝可依。」薛道衡《昔昔鹽》：「驚魂同夜鵲，倦寢憶晨雞。」蘇軾《次韻蔣穎叔》詩：「乃明驚鵲未安枝。」周邦彥《蝶戀花·早行》詞：「月皎驚烏栖不定。」辛棄疾《西江月·夜行黃沙道中》詞：「明月別枝驚鵲。」皆有異曲同工之妙。
陪羽獵，揚雄《羽獵賦序》：「孝成帝時羽獵，雄從。……故聊因校獵，賦以風之。」
璜溪，卽磻溪。詳《奉贈鮮於京兆二十韻》「脫略磻溪釣」注。言周文王因獵而得遇太公（呂望）於璜溪。《尙書大傳》卷二：「周文王至磻溪，見呂望，文王拜之尙父，答曰：『望釣得玉璜，刻曰：周受命，呂佐檢。』」蔡夢弼曰：「予謂太公望以垂老見用於文王，今子美亦有意於暮年而望收錄也。」王嗣奭曰：「呂望晚而遇主，公覬張之速薦而借呂以動之，蓋反言之也。」朱注：「垍必嘗薦公而不達，故詩有吹噓、提攜等句，陪羽獵而指璜溪，則終以汲引望之也。」張溍曰：「釣璜，以貴臣當首急薦賢，而己在其中。若竟指己，得無過譽！」

【備考】
錢謙益曰：「方丈」、「崑崙」，指秦皇、漢武也。秦皇之求方丈，漢武之窮崑崙，皆爲天地古今闊絕不可致之事，豈如玄宗使張均求妙寶眞符於寶仙洞，往而遂獲乎！故卽繼之曰：「氣得神仙迥，恩承雨露低」也。以秦皇、漢武諭玄宗之求仙，亦諷均之以求仙得幸也。「相門」以下，言均之門第如此，聞望如此，自可坐致公輔，不當以求仙倖進也。末復自言其顚躓而望均汲引，蓋謂逢人主以求仙，不若薦賢爲國，爲大臣之事也。「應指釣璜溪」，以太公望自況，其自待亦不薄矣。（《錢注杜詩》卷九）
仇兆鰲曰：先引古託諷，言方丈崑崙，其東西異標，在天地遼闊之鄕，欲往詣絕域，乃古今共迷之處。張垍於寶仙洞中，求得眞符，其感神仙而膺主眷，豈若前世之渺茫乎！又繼之曰：宰相之門，實清議所屬，儒術相繼，宜父子齊名，豈可求仙以結主知乎？言外隱含譏刺。（《杜詩詳注》卷三）
=全====================================================
《全唐詩》7.2389,PDF7.168,《御製全唐詩》2520

【異文、夾注】
〖1〗奉贈太常張卿二十韻[均◯黃鶴云。均未嘗爲太常卿。此詩當是贈垍之誤。]
〖恩承雨露低〗恩承雨露低。[時均以求仙得幸。]*
〖相門清議眾〗相門清議衆
〖軒冕羅天闕〗軒冕羅天[一作高]闕
〖微分是䤈雞〗微分是醯雞
〖萍泛無休日〗萍泛[一作跡]無休日
〖顧深慚鍛鍊〗顧深慚[一作忘]鍛鍊
〖檻束哀猿巧〗檻束哀猿叫[一作巧]
〖枝驚夜鵲栖〗枝驚夜鵲棲
=奭====================================================
王嗣奭《杜臆》17,PDF70,24,PDF1.75,88,PDF1.203

【異文、夾注】
〖1〗奉贈太常張卿垍

【評論】
「方丈」、「崑崙」東西之極，引起「天地闊」，而「建標」其間，卓絕今古，總是贊其德業之隆，榮寵之盛，無復比並。然語涉諂諛，吾竊羞之。須溪之解，徒發一笑。四句提綱，下道其實。「班序更何躋」是轉語。後面陳情，亦覺過於卑屈。
1.203
「靈虯傳夕箭，歸馬散銀蹄」，垍以尙主寵眷特厚，故出朝獨遲。註引《莊子·馬蹄》，無謂。尾句「幾時陪羽獵，應指釣璜溪」，呂望晚而遇主，公覬張之速薦而借呂以動之，蓋反言之也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.219,PDF1.292,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》95,PDF165

【譯文】
〚〛

=今====================================================
張志烈主編《杜詩全集（今注本）》1.200,PDF266

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================


講1/310,仇1/219,校1/506,虎1/244,全95,新1/157,今1/200,趙1/85,臆24,心3/702,鏡83,銭1/282,洙0906,唐7/2389
