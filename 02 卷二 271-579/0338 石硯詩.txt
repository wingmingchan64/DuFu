0338 石硯詩[時高適、薛據先有此作]

平公今詩伯，秀發吾所羨。
奉使三峽中，長嘯得石硯。
巨璞禹鑿餘，異狀君獨見。
其滑乃波濤，其光或雷電。
聯坳各盡墨，多水遞隱見。
揮灑容數人，十手可對面。
比公頭上冠，正質未爲賤。
當公賦佳句，況得終清宴。
公含起草姿，不遠明光殿。
致于丹青地，知汝隨顧眄。
=====================================================
講3/183，仇3/1255，校1/338，虎3/292，全684，新2/1047，今3/1364，趙2/761，臆354，心1/121，鏡586，銭1/170，洙0611，唐7/2332
