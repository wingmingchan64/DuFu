0319 白絲行

繰絲須長不須白，越羅蜀錦金粟尺。
象牀玉手亂殷紅，萬草千花動凝碧。
已悲素質隨時染，裂下鳴機色相射。
美人細意熨帖平，裁縫滅盡針線迹。
春天衣著爲君舞，蛺蝶飛來黃鸝語。
落絮遊絲亦有情，隨風照日宜輕舉。
香汗清塵汙顏色，開新合故置何許。
君不見才士汲引難，恐懼棄捐忍羈旅。
=====================================================
〚〛
《記》：“夫人繅三盆手。”【朱注】《廣韻》：繅，繹繭為絲也，繰同。鮑照詩：“繰絲復鳴機。”
《唐書》：越州土貢花文寶花等羅。魏文帝詔：“每得蜀錦，殊不相似。”何遜詩：“金粟裹搔頭。”尺以金粟飾之，富貴家之物。
《國策》：孟嘗君至楚，獻象牀，直千金。江淹賦：“惜玉手之空佇。”《廣韻》：“殷，赤黑色。”《左傳》：“左輪朱殷。”
王子安《青苔賦》雲：“縈修樹而凝碧。”
王彪之詩：“絲染墨悲嘆，路岐楊感悼。”庚信《連珠》：“白羽素絲，隨其所染。”
謝朓詩：“望望下鳴機。”【朱注】色相射，五色射人也。
《班彪傳》：“細意委曲。”《南史》：何敬容衣裳不整，伏牀熨之。楊慎曰：《王莽傳》有威鬥，即尉鬥也。威與尉音相近，本音畏，轉音鬱。《隋書》：李穆奉尉鬥於楊堅曰：“願公執威柄，以尉安天下。”史炤《通鑑釋文》：尉鬥，火斗，持火以申繒也，俗加火作熨。《説文》尉與熾本一字，從上按下也。又，持火申繒也。今俗言平曰尉帖。杜詩“美人細意熨帖平”是也。又，白樂天詩：“金斗熨波刀剪文。”
曹植樂府：“裁縫紈與素。”
徐君倩詩：“衣著一時新。”鮑照詩：“催弦急管為君舞。”
何遜詩：“黃鸝隱葉飛，蛺蝶縈空戲。”
庚信詩：“落絮鵝毛下。”徐陵詩：“柳絮飛還聚，遊絲斷復結。”
庚肩吾詩：“桃紅柳絮白，照日復隨風。”照日宜輕舉，謂絲絮飄颺，與衣之輕舉相宜。《楚辭》：“願輕舉以遠遊。”
六朝詩：“朱顏潤紅粉，香汗沾玉色。”古詩：“空牀委清塵。”邢劭詩：“桃李無顏色。”
衣裳在笥，故有開合。漢豔歌：“乍開乍合。”《世説》：桓衝妻曰：“衣不經新，何由而故。”阮籍詩：“君子在何許。”
嵇康《琴賦》：“歷世才士，併為之賦。”《劉向傳》：禹稷與皋陶，傳相汲引，不為比周。汲引難，難就薦引也，即記難進易之難。
魏甄后《塘上行》：“莫以豪賢故，棄捐素所愛。”《左傳》：“羇旅之臣。”《漢書》張晏注：“羇，寄也。旅，客也。”錢謙益曰：《傅鹹集》載郭泰機詩云：“皦皦白素絲，織為寒女衣。寒女雖妙巧，不得秉機杼。天寒知運速，況復雁南飛。衣工秉刀尺，棄我忽若遺。人不取諸身，世事焉所希。況復已朝餐，昌由知我飢。”此詩用泰機之詩而反之。泰機以白絲寒女自喻，而致憾於衣工之棄我，以冀鹹之相薦。公詩謂白絲素質，隨時染裂，有香汗清塵之汙，有開新合故之置，所以深思汲引之難，恐懼棄捐而忍於羇旅也。
=粵====================================================
陳永明《杜甫全集粵音注音》

【注音】
白絲行
baak6 si1 hang4

繰絲須長不須白，越羅蜀錦金粟尺。
zou2 si1 seoi1 coeng4 bat1 seoi1 baak6, jyut6 lo4 suk6 gam2 gam1 suk1 cik3/cek3
-----------------------------------------------------
象牀玉手亂殷紅，萬草千花動凝碧。
zoeng6 cong4 juk6 sau2 lyun6 jin1 hung4, maan6 cou2 cin1 faa1 dung6 jing4 bik1
-----------------------------------------------------
已悲素質隨時染，裂下鳴機色相射。
ji5 bei1 sou3 zat1 ceoi4 si4 jim5, lit6 haa6 ming4 gei1 sik1 soeng1 jik6
-----------------------------------------------------
美人細意熨帖平，裁縫滅盡針線迹。
mei5 jan4 sai3 ji3 wat1 tip3 ping4, coi4 fung4 mit6 zeon6 zam1 sin3 zik1
-----------------------------------------------------
春天衣著爲君舞，蛺蝶飛來黃鸝語。
ceon1 tin1 ji3 zoek3 wai6 gwan1 mou5, gaap3 dip6 fei1 loi4 wong4 lei4 jyu5
-----------------------------------------------------
落絮遊絲亦有情，隨風照日宜輕舉。
lok6 seoi5 jau4 si1 jik6 jau5 cing4, ceoi4 fung1 ziu3 jat6 ji4 hing1 geoi2
-----------------------------------------------------
香汗清塵汙顏色，開新合故置何許。
hoeng1 hon6 cing1 can4 wu1 ngaan4 sik1, hoi1 san1 hap6 gu3 zi3 ho4 heoi2
-----------------------------------------------------
君不見才士汲引難，恐懼棄捐忍羈旅。
gwan1 bat1 gin3 coi4 si6 kap1 jan5 naan4, hung2 geoi6 hei3 gyun1 jan2 gei1 leoi5

【韻部】
〚3.1.7〛白：陌韻
〚3.2.7〛尺：陌韻
〚4.2.7〛碧：陌韻
〚5.2.7〛射：陌韻
〚6.2.7〛迹：陌韻
〚7.1.7〛舞：麌韻
〚7.2.7〛語：語韻
〚8.2.7〛舉：語韻
〚9.2.7〛許：語韻
〚10.2.7〛旅：語韻

【體裁】
七古

【補充說明】
六語、七麌爲鄰韻。
〚3.2.7〛尺，習讀 cek3。讀音 cik3 比較接近碧、射。
〚4.1.6〛殷，jin1。此爲罕讀。見粵語審音配詞字庫 https://humanum.arts.cuhk.edu.hk/Lexis/lexi-can/
〚5.2.7〛射，入聲。
〚7.1.3〛衣，動詞，去聲。
=典====================================================
《引典出處》「」注：◯·

【注釋】
〖繰絲須長不須白〗《禮記·祭義》注疏：夫人繅，三盆手。
〖越羅蜀錦金粟尺〗魏文帝曹丕《與羣臣論蜀錦書》：前後每得蜀錦，殊不相比
〖象牀玉手亂殷紅〗劉向《戰國策·齊三》：孟嘗君出行國，至楚，獻象床。郢之登徒，直使送之，不欲行。……入見孟嘗君曰：「君豈受楚象床哉？」孟嘗君曰：「然。」公孫戍曰：「臣願君勿受。」孟嘗君曰：「何哉？」公孫戍曰：「小國所以皆致相印於君者，聞君於齊能振達貧窮，有存亡繼絕之義。小國英桀之士，皆以國事累君，誠說君之義，慕君之廉也。今君到楚而受象床，所未至之國，將何以待君？〉臣戍願君勿受。」孟嘗君曰：「諾。」
〖萬草千花動凝碧〗梁簡文帝蕭綱《孌童》：嬾眼時含笑，玉手乍攀花。◯何子朗《和虞記室騫古意》：清鏡對蛾眉，新花映玉手。
〖已悲素質隨時染〗袁宏《後漢紀·孝靈皇帝紀上》：童子魏昭求入其房供給灑掃，泰曰：「年少當精義書，曷爲（來）〔求〕近我乎？」昭曰：「蓋聞經師易遇，人師難遭，故欲以素絲之質附近朱藍耳。」泰美其言，聽與共止。◯《墨子·所染》：子墨子言見染絲者而歎，曰：染於蒼則蒼，染於黃則黃，所入者變，其色亦變。五入必，而已則爲五色矣。故染不可不愼也。
〖裂下鳴機色相射〗《古詩十九首·迢迢牽牛星》：纖纖擢素手，札札弄機杼。鮑照《夢還》：孀婦當戶歎，繅絲復鳴機。
〖美人細意熨帖平〗
〖裁縫滅盡針線迹〗
〖春天衣著爲君舞〗庾肩吾《春日》：桃紅柳絮白，照日復隨風。
〖蛺蝶飛來黃鸝語〗
〖落絮遊絲亦有情〗陸機《前緩聲歌》：獻酬旣已周，輕軒垂紫霞。
〖隨風照日宜輕舉〗
〖開新合故置何許〗《玉臺新詠·上山采蘼蕪》：上山采蘼蕪，下山逢故夫。長跪問故夫，新人復何如？新人雖言好，未若故人姝。顏色類相似，手爪不相如。新人從門入，故人從閤去。新人工織縑，故人工織素。織縑日一匹，織素五丈餘。將縑來，新人不如故。◯阮籍《詠懷詩》：步出上東門，北望首陽岑。下有採薇士，上有嘉樹林。良辰在何許？凝霜霑衣襟。寒風振山岡，玄雲起重陰。鳴鴈飛南征，鶗鴃發哀音。素質遊商聲，悽愴傷我心。◯崔輔國《怨詞二首》：其一：妾有羅衣裳，秦王在時作。爲舞春風多，秋來不堪著。其二：樓頭桃李疏，池上芙蓉落。織錦猶未成，蛩聲入羅幕。
〖君不見才士汲引難〗
〖恐懼棄捐忍羈旅〗《左傳·成公十三年·呂相絕秦》：文公恐懼，綏靖諸侯。◯班婕妤《怨歌行》：新裂齊紈素，鮮潔如霜雪。裁爲合歡扇，團團似明月。出入君懷袖，動搖微風發。常恐秋節至，涼風奪炎熱。棄捐篋笥中，恩情中道絕。◯《左傳·莊公二十二年》：齊侯使敬仲爲卿。辭曰：「羈旅之臣，幸若獲宥，及於寬政，赦其不閑於教訓而免於罪戾，弛於負擔，君之惠也，所獲多矣。敢辱髙位，以速官謗。請以死告。《詩》云：『翹翹車乘，招我以弓，豈不欲往，畏我友朋。』」使爲工正。
=郭===================================================
郭知達《新刊校定集注杜詩》PDF1.114

【異文、夾注】「」注：◯·
〖1〗白𢇁行
〖繰絲須長不須白〗繰𢇁須長不須白
〖已悲素質隨時染〗已悲素質隨時染[一作改]
〖春天衣著爲君舞〗春天衣着爲君舞
〖落絮遊絲亦有情〗落絮遊𢇁亦有情
〖隨風照日宜輕舉〗隨風照日冝[趙作同]輕舉
〖香汗清塵汙顏色〗香汗清塵汙顏色[一作香汗清塵似微汙，一作香汗清塵似顏色]
〖開新合故置何許〗開新合故置何[一作相]許
〖恐懼棄捐忍羈旅〗恐懼弃捐忍羈旅

【注釋】
〖越羅蜀錦金粟尺〗《禮記》：夫人繅，三盆。魏文帝詔羣臣曰：前後每得蜀錦，殊不相似。◯趙云：須長不須白，以絲爲羅與錦，則有五色之章焉。且以之爲舞衣，則須長以足用，不必白而後受采也。越羅、蜀錦，天下之奇紋也。金粟尺，言邊幅尺度之足也。尺以金粟飾之，富貴家之物也。何遜詩云：金粟裹搔頭。
〖象牀玉手亂殷紅〗
〖萬草千花動凝碧〗
〖已悲素質隨時染〗
〖裂下鳴機色相射〗
〖美人細意熨帖平〗
〖裁縫滅盡針線迹〗
〖春天衣著爲君舞〗
〖蛺蝶飛來黃鸝語〗
〖落絮遊絲亦有情〗
〖隨風照日宜輕舉〗
〖香汗清塵汙顏色〗
〖開新合故置何許〗
〖君不見才士汲引難〗
〖恐懼棄捐忍羈旅〗
=黃====================================================
黃希、黃鶴《黃氏補千家註紀年杜工部詩史》PDF117

【異文、夾注】
〖1〗白絲行[天寶十一載]
〖象牀玉手亂殷紅〗象床玉手亂殷紅
〖已悲素質隨時染〗已悲素質隨時染[一作改]
〖裂下鳴機色相射〗裂下鳴機色相射[食亦切]
〖隨風照日宜輕舉〗隨風照日宜[一作疑]輕舉
〖開新合故置何許〗開新合故置何[一作相]許
〖君不見才士汲引難〗君不見才[一作志]士汲引難

【注釋】
〖1〗師曰：按《唐史》：竇懷貞後娶韋后乳媼王，所謂莒夫人者，軒然不慚，以自婿於后。又附宗楚客、安樂公主以取貴仕，爲素議所斥。韋氏敗，太平公主干政，又傾己附離，素節盡矣。故甫作此以譏之。◯補注：鶴曰：梁權道編在天寶十二載作。按竇懷貞開元元年已伏誅，公生於先天元年，則當懷貞之死才兩歲，去天寶十二載又四十年，何爲遽作此詩？師古之注不知何所本，意是托懷貞以諷附李林甫、楊國忠者。然林甫十一載十一月薨，楊國忠是月爲右相也。
〖繰絲須長不須白〗趙曰：須長不須白者，以絲爲羅與錦，則有五色之爲章，且以之爲舞衣，則須長以足用而已，不必白而後受采也。◯補注：希曰：首反羔裘素絲之義，以譏當時失德之士。
〖越羅蜀錦金粟尺〗洙曰：《禮記》：夫人繅，三盆手。魏文帝詔羣臣曰：每得蜀錦，殊不相似。趙曰：越羅蜀錦，天下之奇細也。金粟尺，邊幅尺度之足也。尺以金粟飾之，富貴家之物也。此何遜詩所謂金粟裹搔頭是矣。
〖象牀玉手亂殷紅〗鄭曰：殷，烏閑切，赤黑色。
〖萬草千花動凝碧〗洙曰：孟嘗君至楚，獻象牀，直千金。公孫戍諫令勿受，乃止。趙曰：言越羅蜀錦，積在象牀之多，玉手擇取之，則殷紅之叚相亂矣。萬草千花，則以言錦上、羅上之繁紋也。
〖裂下鳴機色相射〗洙曰：《漢紀》：童子魏照謂郭泰曰：欲以素絲之質，附近朱藍。《墨子》：悲絲，謂其可以黑。古詩：纖纖擢素手，札札弄機杼。趙曰：素絲旣染，則織爲羅錦，故曰色相射。鮑昭詩：繰絲復鳴機。
〖美人細意熨帖平〗鄭曰：熨，紆物切，火展帛也。
〖裁縫滅盡針線迹〗趙曰：此詩句言縫爲舞者之衣。
〖蛺蝶飛來黃鸝語〗趙曰：鮑昭《白紵歌》云：催絃急管爲君舞。此因言舞而言蛺蝶飛者，以況舞之輕；而黃鸝語，以況歌之好矣。
〖隨風照日宜輕舉〗洙曰：《前郊祀志》：逢興輕舉。趙曰：此言舞之態，其身之輕，可舉而仙去。芻曰：曹子建詩：長袖隨風。黃曰：庾肩吾詩：桃紅柳絮白，照日復隨風。
〖香汗清塵汙顏色〗洙曰：一作香。汙清塵似顏色。趙曰：陳梁雜歌詩云：朱顏潤紅粉，香汗霑玉色。清塵，一作輕，非是，當以清爲正。古詩：空牀委清塵也。
〖開新合故置何許〗洙曰：古詩云：新人工織縑，故人工織素。織縑無一疋，織素五丈餘。以縑持比素，新人不如故。趙曰：謂舞衣稍故而合之，以言人情之喜新故。言開新者矣，而合故不著，將於甚處置之？歎其必委棄也。
〖恐懼棄捐忍羈旅〗洙曰：郭泰機《答傅咸》詩：皎皎白素絲，織爲寒女衣。寒女雖妙巧，不得秉杼機。天寒知運速，況復雁南飛。衣工秉刀尺，棄我忽若遺。人不取諸身，世事焉所希。況復以朝餐，曷由知我飢。師曰：今懷貞爲韋氏楚客之所汲引，雖得爵祿，柰公論之所棄忍何？故甫託意於懷貞，以戒後來。

【校記】
1. 「越羅蜀錦金粟尺」注引《禮記·祭儀》：「夫人繅，三盆手。」古本無「手」字，從四庫本補「手」字。
2. 「萬草千花動凝碧」注引《戰國策·齊·三》，古本「公孫戍」誤作「公孫成」，從四庫本改。又：趙注「玉手擇取之，則殷紅之叚相亂矣」，古本、四庫本同。林繼中輯校《杜詩趙次公先後解輯校》作「玉手擇取，則殷紅之色相亂矣」。
3. 「隨風照日宜輕舉」洙注引《前漢·郊祀志》
「𨖈興輕舉」，諸本作「逢興輕舉」。顏師古謂「𨖈，古遙字」，與「逢」無涉。諸本誤。
4. 「開新合故置何許」注引古詩《上山采蘼蕪》：「織縑日一匹，織素五丈餘。將縑來比素，新人不如故」，古本「比」作「此」，從四庫本改。
=蕭====================================================
蕭滌非主編《杜甫全集校注》1.319,djvu496

【異文、夾注】
〖牀〗床
〖迹〗跡
〖爲〗為
〖黃〗黄
〖顏〗顔
〖棄〗弃
〖汙〗污
=全====================================================
《全唐詩》7.2255,PDF7.34,《御製全唐詩》2371

【異文、夾注】
〖繰絲〗繅絲
〖象牀〗象[一作牙]牀
〖隨時染〗隨時染[一作改]
〖遊絲〗游絲
〖宜輕舉〗宜[一作疑]輕舉
〖清塵汙顏色〗輕[一作清]塵污顏色[一作似微污。一作污不著。一作似顏色]
〖置何許〗置何[一作相]許
〖才士〗才[一作志]士
〖恐懼棄捐忍羈旅〗恐懼棄捐忍羇旅

【校記】
《御製全唐詩》
〚6.2.5〛針作鍼
〚7.2.2〛蝶作蜨
〚9.1.5〛污作汚
=奭====================================================
王嗣奭《杜臆》18,PDF71,25,PDF1.77

【評論】
此詩本墨子悲絲來，大指謂士人改易素履，委蛇隨俗，少有點染，人便捐棄，所以忍於羈旅，無限躊躇，無限感慨。◯「不須白」就世情立論，乃憤激語。下云「隨時染」、「色相射」、「汙顏色」，脈理相貫。士得時則媸亦成姸，故云「滅盡針線迹」；依附者眾，故云「蛺蝶飛來黃鸝語」。此一段造語姸麗，與《舟前看落花》詩相似。束語自道，具見品格。

【按語】
1. 《墨子．所染》：子墨子言見染絲者而歎曰：「染於蒼則蒼，染於黃則黃。所入者變，其色亦變；五入必而已則爲五色矣。故染不可不愼也！」
2. 《舟前看落花》，指5989《風雨看舟前落花戲爲新句》。
=====================================================
錢謙益《錢注杜詩》
=====================================================
顧宸《辟疆園杜詩註解》
=仇===================================================
仇兆鰲《杜詩詳註》1.144,PDF1.217,津PDF2.94,PDF1.206

【異文、夾注】
〖象牀玉手亂殷紅〗象[一作牙]牀玉手亂殷[烏間切]紅
〖已悲素質隨時染〗已悲素質隨時染[一作改]
〖裂下鳴機色相射〗裂下[去聲]鳴機色相射[食亦切]
〖春天衣著爲君舞〗春天衣[去聲]著[陟略切]爲[去聲]君舞
〖隨風照日宜輕舉〗隨風照日宜[《英華》同，一作疑]輕舉
〖香汗清塵汙顏色〗香汗清[一作輕]塵汙[去聲]顏色[《英華》作似微汙，一作汙不著]
〖君不見才士汲引難〗君不見才[《英華》作志]士汲引難

【大意】
〚3-6〛此見繰絲而託興，正意在篇末。上段，有踵事增華之意。◯欲成羅錦，用尺量絲，故須長；所織花草，色兼紅碧，故不須白。熨貼裁縫，制爲舞衣也。◯象牀，指機牀。玉手，指織女。亂殷紅，謂經緯錯綜。動凝碧，謂光彩閃鑠。
〚7-10〛下段，有厭故喜新之感。蝶趁舞容，鸝應歌聲，落絮遊絲乘風日而綴衣前，此人情趨附者多。一經塵汗汙顏，棄置何所，見繁華忽然零落矣。士故有鍳於此，不輕受汲引而甘忍羈旅，誠恐一旦棄捐，等於敝衣耳。玩末二語，公之不屑隨時俯仰可知。◯此章兩段，各八句。

【注釋】
〖1〗此詩當是天寶十一二載間，客居京師而作。故末有忍羈旅之說，當依梁氏編次。師氏謂此詩乃譏竇懷貞。鶴云：懷貞亡於開元元年，公時纔兩歲，於年月不合。
〖繰絲〗《記》：夫人繅三盆手。朱注：《廣韻》：繅，繹繭爲絲也，繰同。鮑照詩：繰絲復鳴機。
〖越羅〗《唐書》：越州土貢花文寶花等羅。
〖蜀錦〗魏文帝詔：每得蜀錦，殊不相似。
〖金粟尺〗何遜詩：金粟裹搔頭。尺以金粟飾之，富貴家之物。
〖象牀〗《國策》：孟嘗君至楚，獻象牀，直千金。
〖玉手〗江淹賦：惜玉手之空佇。
〖亂殷紅〗《廣韻》：殷，赤黑色。《左傳》：左輪朱殷。
〖凝碧〗王子安《青苔賦》云：縈修樹而凝碧。
〖素質隨時染〗王彪之詩：絲染墨悲歎，路岐楊感悼。庾信《連珠》：白羽素絲，隨其所染。
〖裂下鳴機〗謝朓詩：望望下鳴機。
〖色相射〗朱注：色相射，五色射人也。
〖細意〗《班彪傳》：細意委曲。
〖熨帖〗《南史》：何敬容，衣裳不整，伏牀熨之。楊愼曰：《王莽傳》有威斗，卽尉斗也。威與尉音相近，本音畏，轉音鬱。《隋書》：李穆奉尉斗於楊堅曰：「願公執威柄，以尉安天下。」史炤《通鑑釋文》尉斗、火斗，持火以申繒也。俗加火作熨。《說文》尉與熾本一字，從上按下也。又持火申繒也。今俗言平曰尉帖。杜詩「美人細意熨帖平」是也。又，白樂天詩：「金斗熨波刀剪文。」
〖裁縫〗曹植樂府：裁縫紈與素。
〖衣著〗徐君倩詩：衣著一時新。
〖爲君舞〗鮑照詩：催絃急管爲君舞。
〖蛺蝶飛來黃鸝語〗何遜詩：黃鸝隱葉飛，蛺蝶縈空戲。
〖落絮遊絲〗庾信詩：落絮鵝毛下。徐陵詩：柳絮飛還聚，遊絲斷復結。
〖隨風〗庾肩吾詩：桃紅柳絮白，照日復隨風。
〖照日宜輕舉〗照日宜輕舉，謂絲絮飄颺，與衣之輕舉相宜。◯《楚辭》：願輕舉以遠遊。
〖香汗清塵汙顏色〗六朝詩：朱顏潤紅粉，香汗沾玉色。◯古詩：空牀委清塵。◯郉劭詩：桃李無顏色。
〖開新合故〗衣裳在笥，故有開合。漢豔歌：乍開乍合。◯《世說》：桓沖妻曰：「衣不經新，何由而故。」
〖何許〗阮籍詩：君子在何許。
〖才士〗嵇康《琴賦》：歷世才士，並爲之賦。
〖汲引難〗《劉向傳》：禹稷與皋陶，傳相汲引，不爲比周。◯汲引難，難就薦引也，卽記難進易退之難。
〖棄捐〗魏甄后《塘上行》：莫以豪賢故，棄捐素所愛。
〖羈旅〗《左傳》：羈旅之臣。《漢書·張晏注》：羈，寄也。旅，客也。

【評論】
錢謙益曰：《傅咸集》載郭泰機詩云：「皦皦，織爲寒女衣。寒女雖妙巧，不得秉機杼。天寒知運速，況復雁南飛。衣工秉刀尺，棄我忽若遺。人不取諸身，世事焉所希。況復已朝餐，曷由知我飢。」此詩用泰機之詩而反之。泰機以白絲寒女自喩，而致憾於衣工之棄我，以冀咸之相薦。公詩謂白絲素質，隨時染裂，有香汗清塵之汙，有開新合故之置，所以深思汲引之難，恐懼棄捐而忍於羇旅也。
鰲按：詩詠白絲，卽墨子悲素絲意也。已悲素質隨時染，當其渲染之初，便是沾汙之漸，及其見置時，欲保素質得乎？唯士守貞白，則不隨人榮辱矣。此風人有取於素絲歟。

【校記】
仇兆鰲之按語「便是沾汙之漸」，芸生堂本、天津圖書館藏本同。四庫本作「便是汗汚之漸」。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》57,PDF127

【譯文】
〚〛

素絲喧染之初，便是沾汙之時，儘管會染上“萬草千花動凝碧”之色，但它潔白的本質已不復存在。待到“春天衣着為君舞”時，雖尊榮至極，卻是被拋棄的開始。繅絲的時候希望它儘量長，而不在意它有多白淨，越地的羅和蜀地的錦都要用鑲有金粟的尺子來量。絡絲之後，用各種花草的染料將它染成美麗的顏色。這時已經因素淨的質地被恣意染色而悲傷，但當它從織機上被剪下時仍然為它的華美而讚歎。小心地將它熨得服貼平整，裁縫用它來製衣時將針線的痕跡都掩蓋起來。春光明媚的時候穿着這樣的衣服為了你翩然起舞，美好的樣子引來蝴蝶圍繞、黃鸝啼叫，連飛揚的柳絮和飄蕩的柳枝似乎也含情意，衣裙隨風擺動，輕柔隨身。嫌薄汗和些許塵土汙染了它的美麗，衣服打開來穿的時候還是新的，脱下來的時候已成了舊裝不知道放在哪裏了。你不知道吧，那些有才華的人要被賞識有多麼的困難，即使被起用了，又害怕哪一天會被棄置，這樣的賞識對他們來説也是痛苦而又難熬的旅程啊！
=今====================================================
張志烈主編《杜詩全集（今注本）》1.115,PDF181

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
講1/209,仇1/144,校1/319,虎1/150,全57,新1/102,今1/115,趙1/133,臆26,心1/233,鏡47,銭1/12,洙0114,唐7/2255
