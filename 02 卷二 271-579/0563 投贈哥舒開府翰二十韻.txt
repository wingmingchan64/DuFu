0563 投贈哥舒開府翰二十韻

今代騏驎閣，何人第一功。
君王自神武，駕馭必英雄。
開府當朝傑，論兵邁古風。
先鋒百勝在，略地兩隅空。
青海無傳箭，天山早挂弓。
廉頗仍走敵，魏絳已和戎。
每惜河湟棄，新兼節制通。
智謀垂睿想，出入冠諸公。
日月低秦樹，乾坤繞漢宮。
胡人愁逐北，宛馬又從東。
受命邊沙遠，歸來御席同。
軒墀曾寵鶴，畋獵舊非熊。
茅土加名數，山河誓始終。
策行遺戰伐，契合動昭融。
勳業青冥上，交親氣槪中。
未爲珠履客，已見白頭翁。
壯節初題柱，生涯獨轉蓬。
幾年春草歇，今日暮途窮。
軍事留孫楚，行間識呂蒙。
防身一長劍，將欲倚崆峒。
=====================================================
〚〛
=粵====================================================
陳永明《杜甫全集粵音注音》

【注音】
投贈哥舒開府翰二十韻
tau4 zang6 go1 syu1 hoi1 fu2 hon6 ji6 sap6 wan5

今代騏驎閣，何人第一功。
gam1 doi6 kei4 leon4 gok3, ho4 jan4 dai6 jat1 gung1
平仄平平仄，平平仄仄平
-----------------------------------------------------
君王自神武，駕馭必英雄。
gwan1 wong4 zi6 san4 mou5, gaa3 jyu6 bit1 jing1 hung4
平平仄平仄，仄仄仄平平（出句特定平仄）
-----------------------------------------------------
開府當朝傑，論兵邁古風。
hoi1 fu2 dong1 ciu4 git6, leon4 bing1 maai6 gu2 fung1
平仄平平仄，平平仄仄平
-----------------------------------------------------
先鋒百勝在，略地兩隅空。
sin1 fung1 baak3 sing3 zoi6, loek6 dei6 loeng5 jyu4 hung1
平平仄仄仄，仄仄仄平平
-----------------------------------------------------
青海無傳箭，天山早挂弓。
cing1 hoi2 mou4 cyun4 zin3, tin1 saan1 zou2 gwaa3 gung1
平仄平平仄，平平仄仄平
-----------------------------------------------------
廉頗仍走敵，魏絳已和戎。
lim4 po1 jing4 zau2 dik6, ngai6 gong3 ji5 wo4 jung4
平平平仄仄，仄仄仄平平
-----------------------------------------------------
每惜河湟棄，新兼節制通。
mui5 sik1 ho4 wong4 hei3, san1 gim1 zit3 zai3 tung1
仄仄平平仄，平平仄仄平
-----------------------------------------------------
智謀垂睿想，出入冠諸公。
zi3 mau4 seoi4 jeoi6 soeng2, ceot1 jap6 gun3 zyu1 gung1
仄平平仄仄，仄仄仄平平
-----------------------------------------------------
日月低秦樹，乾坤繞漢宮。
jat6 jyut6 dai1 ceon4 syu6, kin4 kwan1 jiu2 hon3 gung1
仄仄平平仄，平平仄仄平
-----------------------------------------------------
胡人愁逐北，宛馬又從東。
wu4 jan4 sau4 zuk6 bak1, jyun1 maa5 jau6 cung4 dung1
平平平仄仄，平仄仄平平
-----------------------------------------------------
受命邊沙遠，歸來御席同。
sau6 ming6 bin1 saa1 jyun5, gwai1 loi4 jyu6 zik6 tung4
仄仄平平仄，平平仄仄平
-----------------------------------------------------
軒墀曾寵鶴，畋獵舊非熊。
hin1 ci4 cang4 cung2 hok6, tin4 lip6 gau6 fei1 hung4
平平平仄仄，平仄仄平平
-----------------------------------------------------
茅土加名數，山河誓始終。
maau4 tou2 gaa1 ming4 sou3, saan1 ho4 sai6 ci2 zung1
平仄平平仄，平平仄仄平
-----------------------------------------------------
策行遺戰伐，契合動昭融。
caak3 hang4 wai4 zin3 fat6, kai3 hap6 dung6 ciu1 jung4
仄平平仄仄，仄仄仄平平
-----------------------------------------------------
勳業青冥上，交親氣槪中。
fan1 jip6 cing1 ming4 soeng6, gaau1 can1 hei3 koi3 zung1
平仄平平仄，平平仄仄平
-----------------------------------------------------
未爲珠履客，已見白頭翁。
mei6 wai4 zyu1 lei5 haak3, ji5 gin3 baak6 tau4 jung1
仄平平仄仄，仄仄仄平平
-----------------------------------------------------
壯節初題柱，生涯獨轉蓬。
zong3 zit3 co1 tai4 cyu5, sang1 ngaai4 duk6 zyun2 pung4
仄仄平平仄，平平仄仄平
-----------------------------------------------------
幾年春草歇，今日暮途窮。
gei2 nin4 ceon1 cou2 hit3, gam1 jat6 mou6 tou4 kung4
仄平平仄仄，平仄仄平平
-----------------------------------------------------
軍事留孫楚，行間識呂蒙。
gwan1 si6 lau4 syun1 co2, hang4 gaan1 sik1 leoi5 mung4
平仄平平仄，平平仄仄平
-----------------------------------------------------
防身一長劍，將欲倚崆峒。
fong4 san1 jat1 coeng4 gim3, zoeng1 juk6 ji2 hung1 tung4
平平仄平仄，平仄仄平平（出句特定平仄）

【韻部】
〚3.2.5〛功：東韻
〚4.2.5〛雄：東韻
〚5.2.5〛風：東韻
〚6.2.5〛空：東韻
〚7.2.5〛弓：東韻
〚8.2.5〛戎：東韻
〚9.2.5〛通：東韻
〚10.2.5〛公：東韻
〚11.2.5〛宮：東韻
〚12.2.5〛東：東韻
〚13.2.5〛同：東韻
〚14.2.5〛熊：東韻
〚15.2.5〛終：東韻
〚16.2.5〛融：東韻
〚17.2.5〛中：東韻
〚18.2.5〛翁：東韻
〚19.2.5〛蓬：東韻
〚20.2.5〛窮：東韻
〚21.2.5〛蒙：東韻
〚22.2.5〛峒：東韻

【體裁】
五排

=蕭====================================================
蕭滌非主編《杜甫全集校注》1.563,djvu740

【異文、夾注】
〖棄〗弃
〖漢宮〗漢宫
〖槪〗槩
〖爲〗為
〖間識呂〗閒識吕
=全====================================================
《全唐詩》7.2388,PDF7.167,《御製全唐詩》2519

【異文、夾注】
〖1〗投贈哥舒開府[翰]二十韻[翰乃突騎施首領哥舒部落之裔。蕃人多以部落爲氏。初爲王忠嗣衙將。後代爲節度。屢著功河西。進封平西郡王。]
〖今代騏驎閣〗今代麒麟[一作騏驎]閣
〖先鋒百勝在〗先鋒百勝[一作戰]在
〖略地兩隅空〗略地[一作妙略]兩隅空
〖青海無傳箭〗青海無[一作飛]傳箭
〖智謀垂睿想〗智謀垂睿[一作眷]想
〖受命邊沙遠〗受命邊沙[一作軍麾]遠
〖策行遺戰伐〗策行遺[一作宜]戰伐
〖已見白頭翁〗已見[一作是]白頭翁
〖行間識呂蒙〗行間識呂蒙。[一作鄕曲輕周處。將軍拔呂蒙。嚴武、高適輩皆共軍事。魯炅、曲環輩皆其部將。]*
〖將欲倚崆峒〗將欲倚崆峒。[一作腰間有長劍。聊欲倚崆峒。]*
=名====================================================
《名家注評全唐詩》364,PDF422

【異文、夾注】
〖今代騏驎閣〗今代麒麟閣
〖何人第一功〗何人第一功。[《史記》：漢王定天下，論功行封，羣臣爭功，歲餘不決。關內侯鄂君進曰：「蕭何常全關中以待陛下，此萬世之功也。蕭何第一，曹參次之。」]*
〖青海無傳箭〗青海無傳箭。《舊書》：天寶六載，翰代王忠嗣爲隴右節度使，築神威軍於青海上，吐蕃至，攻破之。又築城於青海中龍駒島，吐蕃屛迹。]*
〖歸來御席同〗歸來御席同。[錢謙益：《舊唐書》：「翰與安祿山、安思順，並爲節度使。」祿山在范陽，思順、翰分控隴朔，故曰「受命邊沙遠。」翰素與二人不協，上命結爲兄弟。十一載冬，並來朝。使高力士於京城東駙馬崔惠童山池宴會，賜熱洛河以和解之，故曰「歸來御席同」也。]*
〖山河誓始終〗山河誓始終。[仇兆鰲：高祖封功臣，誓曰：「使黃河如帶，泰山若礪，國以永存，爰及苗裔。」《舊唐書》：天寶十二載九月，隴右節度使涼國公哥舒翰，進封西平郡王，食實封五百戶。]*
〖交親氣槪中〗交親氣槪中。[錢謙益：翰家富於財，倜儻任俠，好然諾，縱蒱好酒，其氣槪可知。]*
〖軍事留孫楚〗軍事留孫楚。[錢謙益：翰奏嚴挺之子武爲節度判官，河東呂諲爲度支判官，前封丘尉高適爲掌書記。又，蕭昕亦爲翰掌書記，皆委之軍事。]*
〖行間識呂蒙〗行間識呂蒙。[錢謙益：翰爲其部將論功，隴右十將皆加封，若王思禮爲翰押衙，魯靈爲別將，郭英乂亦策名河隴間。又是年奏安邑曲環爲別將，皆拔之行間。]*

【注釋】
〖騏驎閣〗此作「麒麟閣」。漢武帝獲麟，作麟閣以畫功臣。漢宣帝甘露三年，上思股肱之美，乃圖畫大將軍霍光等十二人於麒麟閣。
〖先鋒百勝〗初在王倕部下，又爲王忠嗣將校也。
〖開府〗唐制開府儀同三司，從一品官。
〖兩隅〗舊注指突厥、吐蕃爲兩隅。《錢箋》以河西、隴右當之。
〖傳箭〗箭，卽更籌。外寇起兵，則傳箭爲號，無傳箭，息兵也。
〖廉頗〗趙良將，破齊攻魏，封爲信平君。
〖魏絳已和戎〗《左傳》：晉魏絳說悼公，和戎有五利。公悅，使絳盟諸戎，賜之女樂二八，歌鐘一肆。
〖河湟〗《舊書·吐蕃傳》：湟水出蒙谷，抵龍泉，與河合，河之上流由洪濟梁西南行二千里，世舉謂西戎地曰河湟。
〖垂睿想〗謂其邀寵眷。睿，通達。
〖日月低秦樹〗喩帝業之光昌。
〖乾坤繞漢宮〗比皇輿之廣大。
〖逐北〗言其威名遠服。
〖從東〗言其威名遠服。
〖邊沙〗言遠鎭。
〖寵鶴〗指祿山、思順。
〖非熊〗指哥舒翰。
〖茅土〗《書傳》：王者建諸侯，各割其方色土與之，使立社，煮以黃土，藉以白茅，茅取其潔，黃土取王者覆四方。
〖名數〗謂戶籍。
〖契合動昭融〗詩意言翰以戰功得君，自覺駿偉光明，無他詭道也。
〖題柱〗《成都記》：司馬相如初西去，題升仙橋柱曰：「不乘駟馬車，不復過此橋。」後果乘傳至其處。
〖崆峒〗山名。隴右道眠州溢樂縣有崆峒山，山在縣西。

【評論】
王嗣奭《杜臆》：是時李林甫、陳希烈當國，忌才斥士，無路可通，翰獨能甄用才俊，不得已而欲依以進身耳。但稱頌之詞，不無過當。其攻伐吐蕃，明是殺人邀功，逢君之惡，乃王忠嗣所不肯爲者，《兵車行》所以作也。此極稱之，豈衷語哉。
顧宸《杜律注解》：公投贈排律，推崇如此，後來潼關一戰，竟至喪師失地，不幾昧於知人乎？然觀翰固守潼關，不輕出戰，賊勢窮蹙，已幾敗亡。當崔乾祐贏兵誘戰時，翰上奏曰：「祿山久習用兵，今始爲逆，是必贏師以誘我，若往，正墮計中。況殘虐失眾，兵勢日蹙，將有內變，因而乘之，可一戰擒也。」此與李、郭北取范陽，覆其巢穴，潼關大兵，惟應固守之計，正相吻合。惜國忠懼禍，遣使趨戰，其慟哭而出，已預知必敗矣。厥後，慶緒推刃，竟如內變之說，則翰固能知兵料敵者。假使固守之策得行，與張、許、李、郭相爲犄角，賊指日可滅。此卽周亞夫堅壁以困吳楚之勝算也。此詩稱美，未爲太過矣。
=奭====================================================
王嗣奭《杜臆》18,PDF71,PDF1.78,PDF1.212

【異文、夾注】
〖1〗投贈哥舒開府翰

【評論】
此篇乃投贈之最工緻者。杜冀爲記室參軍，故稱之不無過當。如「略地兩隅」，征突厥未及考；至伐吐蕃，明是逢君，明是邀功，乃王忠嗣所不肯爲者，《兵車行》所爲作也。此極稱之，豈由衷語哉？他日有詩云：「愼勿學哥舒！」才是正論，不必以此詩爲礙也。「日月低秦樹，乾坤繞漢宮」，言其扞護功在社稷，須溪之評可笑。◯錢受之曰：「按翰與祿山、思順並爲節度，祿山在范陽，思順與翰分控河隴，故曰『受命邊沙遠』。翰素與兩人不協，天寶十一載並來朝，帝使高力士於城東崔駙馬池亭讌會，賜熱落河以和解之，故曰『歸來御席同』。『寵鶴』指祿山、思順，『非熊』謂翰，分別言之。」
PDF1.212
《通》云：「青海」以吐蕃言，「天山」以突厥言，卽「略地兩隅空」也。「日月低秦樹」，謂翰能布朝廷明命於河西，所謂「顯于西土」也。「乾坤繞漢宮」，謂翰以西北款順，使天下一統，如在其左右也。「胡人」一聯，又申言兩隅之空也。「策行」句，貴謀賤戰也。「契合」句，君臣相悅也。「春草」句用《楚辭》語。「途窮」用阮籍事，言幾年旅遊於外，今日之窮則無所往矣。「孫楚」、「呂蒙」，見有容士之度，知人之明也。蓋是時李林甫、陳希烈當國，忌才斥士，無路可通，翰獨能甄用才俊，不得已而欲依之以進也。

【按語】
1. 「明是逢君」，逢，逢迎、討好之意。
2. 「愼勿學哥舒」，見1294《潼關吏》。
3. 扞，hon6,同捍。
4. 悃，kwan2,至誠。

【校記】
「楚辭」，上海圖書館藏本、中華版並作「楚詞」。
=仇===================================================
仇兆鰲《杜詩詳註》1.188,PDF1.261,津PDF3.16,PDF1.243

【異文、夾注】
〖1〗
〖今代騏驎閣〗今代麒麟[諸本多作騏驎誤]閣
〖開府當朝傑〗開府當朝[音潮]傑
〖論兵邁古風〗論[平聲]兵邁古風
〖先鋒百勝在〗先鋒百戰[一作勝]在
〖略地兩隅空〗略地[一作妙略]兩隅空
〖青海無傳箭〗青海無[《英華》作飛]傳箭
〖天山早挂弓〗天山早掛弓
〖廉頗仍走敵〗廉頗仍走[音奏]敵
〖每惜河湟棄〗
〖新兼節制通〗
〖智謀垂睿想〗
〖出入冠諸公〗
〖日月低秦樹〗
〖乾坤繞漢宮〗
〖胡人愁逐北〗
〖宛馬又從東〗
〖受命邊沙遠〗
〖歸來御席同〗
〖軒墀曾寵鶴〗
〖畋獵舊非熊〗
〖茅土加名數〗
〖山河誓始終〗
〖策行遺戰伐〗
〖契合動昭融〗
〖勳業青冥上〗
〖交親氣槪中〗
〖未爲珠履客〗
〖已見白頭翁〗
〖壯節初題柱〗
〖生涯獨轉蓬〗
〖幾年春草歇〗
〖今日暮途窮〗
〖軍事留孫楚〗
〖行間識呂蒙〗
〖防身一長劍〗
〖將欲倚崆峒〗

『』 「」 〖〗 · ◯

唐制：開府儀同三司，從一品官。◯《通典》：漢文帝元年，用宋昌爲衞將軍，位亞三司。《東觀漢記》：章帝建初三年，使車騎將軍馬防班同三司。◯《晉書·庾衮傳》：陳準曰：「君若當朝，則社稷之臣。」《舊唐書》：翰好讀《左氏春秋傳》及《漢書》，通大義。
《吳越春秋》：子胥與吳王論兵，七薦孫子。《馬援傳》：帝常言：「伏波論兵，與我意合。」◯干寶《晉紀》：皇太子有醇古之風。◯《世說》阮裕曰：「志大宇宙，勇邁終古。」
《魏志》：太祖使張遼爲先鋒。
《孫子》：百戰百勝。
《左傳》：吾將略地焉。《漢書·蒯通傳》：毋戰而略地。

◯兩隅卽下文所云青海天山也《舊書》天寶六載翰代王忠嗣爲隴右節度使築神威軍於青海上吐蕃至攻破之又築城於青海中龍駒島吐蕃屛迹趙曰外寇起兵則傳箭爲號無傳箭息兵也或曰守城之法更夜傳箭以守其睡今按公贈張垍詩靈虯傳夕箭則箭卽更籌也吐蕃傳吐蕃陷石堡城爲神武軍本傳以朔方河東羣牧十萬眾委翰總統攻石堡城翰使麾下將高秀巖張守瑜進攻不旬日而拔之阮籍詩彎弓挂扶桑史記廉頗趙良將破齊攻魏封爲信平君《左傳》晉魏綘說悼公和戎有五利公悅使綘盟諸戎賜之女樂二八歌鐘一肆]每惜河湟棄新兼節制通智謀垂睿[英華作眷]想出入冠[去聲]諸公日月低秦樹乾坤繞漢宮胡人愁逐北宛[平聲]馬又從東[此記河西恢復事新蕪節制進封涼國公加河西節度使也趙曰翰收復河西故爲帝所繫想出建節而入歸朝獨冠於諸公日月句喩帝業之光昌乾坤句比皇輿之廣大逐北從東言其威名遠服朱注《舊書》吐蕃傳湟水出蒙谷抵龍泉與河合河之上流由洪濟梁西南行二千里世舉謂西戎地曰河湟郡國志湟水出青海東亂山中東南流至蘭州西南入黃河新書睿宗時楊矩爲鄯州都督奏請九曲地爲公主湯沐九曲水甘草良宜畜牧近與唐接自是易入寇朱注十二載翰進封涼國公加河西節度使攻破吐蕃洪濟大漠門等城悉收九曲地以其地置洮陽郡築]
[神策宛秀二軍荀子桓文之節制不足當湯武之仁義趙注舊解睿想句引王忠嗣被罪詔翰入朝帝虛心待之爲證此在復河湟以前不合史記藺相如勇士有智謀隋徐儀詩夜深留睿想丘遲讓光祿大夫表飛翠鳴玉出入禁闈曹植七啟同量乾坤等曜日月陳後主詩圖形漢宮里南部新書哥舒翰爲安西節度使控地數千里甚著威令西鄙人歌曰北斗七星高哥舒夜帶刀吐蕃總殺盡更築兩重壕田單傳齊人追亡逐北漢伐大宛得天馬乃作歌曰天馬來歷無草經千里循東道]受命邊沙[一作軍麾]遠歸來御席同軒墀曾[音層]寵鶴畋獵舊非熊茅土加名數山河誓始終策行遺[英華作宜]戰伐契合動昭融勲業青冥上交親氣槪中[此記入朝封王事邊沙言遠鎭御席謂賜宴寵鶴指祿山思順非熊專稱哥舒也茅土河山謂封王食邑攘邊策行無事於戰伐君臣契合獨見其昭明勲業承上交親起下儀禮使者受命於朝沈佺期詩御席瑤觥落《左傳》衞懿公好鶴鶴有乘軒者庾信新樂表軒墀弘敞邵氏聞見錄鶴乘軒指軒車言非軒墀之軒或以爲疑朱注云韻會檐宇之末曰軒取車象也借用無害張表臣珊瑚詩話若改墀字爲車則無𡚁矣墀乃傳寫之訛史記齊世家文王將獵卜曰所獲非龍非彲非虎非羆乃霸王之輔果遇太公於渭陽載與俱歸朱注爾雅翼熊之雌者爲羆則熊羆可互用書傳王者建諸侯各割其方色土與之使立社燾以黃土苴以白茅茅取其潔黃土取王者覆四方李陵書當茅土之薦《漢書》高帝紀民前或相保聚山澤不書名數顏師古注名數謂戶籍又高祖封功臣誓曰使黃河如帶泰山若礪國以永存爰及苖裔《舊書》天寶十二載九月隴右節度使涼國公哥舒翰進封西平郡王食實封五百戶《孔叢子》處戰伐之世沈佺期詩風云神契合詩昭明有融注融長也天旣光大汝成王以昭明之道甚有長也或以昭融指君與上睿想犯重或以昭融指天與下青冥犯重詩意言翰以戰功得君自覺駿偉光明無他]
[詭道也動乃發動之動杜篤吳漢誄勲業旣崇鮑照詩交親篤離愛]未爲珠履客已見[音現一作是]白頭翁壯節初題柱生涯獨轉蓬幾年春草歇今日暮途窮軍事留孫楚行[戶郎切]間識呂蒙[一作鄕曲輕周處將軍拔呂蒙]防身一[一作腰間有]長劍將[一作聊]欲倚崆峒[末段自敍結出投贈之意未爲二句歎身老不遇題柱憶初志轉蓬以下傷暮景孫楚呂蒙謂幕府英才倚劍崆峒欲參翰軍謀也此章四句起前二段各八句後二段各十句史記春申君客三千餘人其上客皆躡珠履田千秋傳千秋訟太子冤曰臣夢白頭翁教臣言後漢戴就傳薛安奇其壯節成都記司馬相如初西去題升仙橋柱曰不乘駟馬車不復過此橋後果乘傳至其處曹操詩田中有轉蓬隨風遠飄揚梁元帝詩旣看春草歇還見雁南飛主父⿲亻丨匽 -- 偃曰日暮途遠嵇康書曰若道盡途窮則已耳晉書孫楚爲石苞參軍楚負其才氣頗侮易苞初至長揖曰天子命我參卿軍事吳志吳使都尉趙咨使魏對曰納魯肅於凡品是其聰也拔呂蒙於行陣是其明也前漢吳王濞傳周丘曰臣以無能不得待罪行間《抱朴子》卻惡防身者有數千法如舍景藏形等不可勝計舍景劍也宋玉大言賦長劍耿耿倚天外《舊書》隴右道岷州溢樂縣有崆峒山山在縣西二十里]
[王嗣奭曰是時李林甫陳希烈當國忌才斥士無路可通翰獨能甄用才俊不得已而欲依以進身耳但稱頌之詞不無過當其攻伐吐蕃明是殺人邀功逢君之惡乃王忠嗣所不肯爲者兵車行所以作也此極稱之豈衷語哉顧宸曰公投贈排律推崇如此後來潼關一戰竟至喪師失地不幾昧於知人乎然觀翰固守潼關不輕出戰賊勢窮蹙已幾敗亡當崔乾祐羸兵誘戰時翰上奏曰祿山久習用兵今始爲逆是必羸師以誘我若往正墮計中況殘虐失眾兵勢日蹙將有內變因而乘之可一戰擒也此與李郭北取范陽覆其巢穴潼關大兵惟應固守之計正相脗合惜國忠懼禍遣使趨戰其慟哭而出已預知必敗矣厥後慶緒推刃竟如內變之說則翰固能知兵料敵者假使固守之策得行與張許李郭相爲犄角賊指日可滅此卽周亞夫堅壁以困吳楚之勝算也此詩稱美未爲太過矣胡應麟曰排律沉宋二氏藻贍精工太白右丞明秀高爽然皆不過十韻且體在繩墨之中調非畦徑之外惟杜陵大篇鉅甚雄偉神奇如謁先主廟贈哥舒等作闔闢馳驟如飛龍行云鱗鬛瓜甲自中矩度又如淮陰用兵百萬掌握變化無方雖時有險樸無害大家近選者僅取沱水臨中坐以爲他皆不及塗聽耳食哀哉]
【大意】
〚3-4〛首從朝廷任將說起，立言有體。
〚5-8〛此記隴右戰功。◯先鋒百戰，初在王倕部下，又爲王忠嗣將校也。略地兩隅，起下天山青海。兼引廉、魏者，言戰與和俱善也。
〚9-12〛
〚13-17〛
〚18-22〛

【注釋】
〖1〗按《唐書》：翰三入朝，一在天寶六載，一在十一載，後以廢疾還京，當在十三載之末。據本傳，於還京之後再提十四載祿山反，則知歸京在去年冬矣。其加河西節度使，封西平郡王，乃十三載事。詩言茅土山河，卽是年所作以寄贈者。◯《舊唐書》：翰，突騎施首領哥舒部落之後，因以爲氏。《新書》：翰加開府儀同三司，在天寶十一載。
〖今代騏驎閣〗
〖何人第一功〗
〖君王自神武〗
〖駕馭必英雄〗
漢武帝獲麟，作麒麟閣以畫功臣。漢宣帝甘露三年，上思股肱之美，乃圖畫大將軍霍光等十二人於麒麟閣。
《史記》：漢王定天下，論功行封，羣臣爭功，歲餘不決。關內侯鄂君進曰：「蕭何常全關中以待陛下，此萬世之功也。蕭何第一，曹參次之。」
《漢·刑法志》：高祖躬神武之才，總攬英雄。
《吳志·張昭傳》：夫人君者，謂能駕馭英雄，驅使羣賢。

〖開府當朝傑〗
〖論兵邁古風〗
〖先鋒百勝在〗
〖略地兩隅空〗
〖青海無傳箭〗
〖天山早挂弓〗
〖廉頗仍走敵〗
〖魏絳已和戎〗
〖每惜河湟棄〗
〖新兼節制通〗
〖智謀垂睿想〗
〖出入冠諸公〗
〖日月低秦樹〗
〖乾坤繞漢宮〗
〖胡人愁逐北〗
〖宛馬又從東〗
〖受命邊沙遠〗
〖歸來御席同〗
〖軒墀曾寵鶴〗
〖畋獵舊非熊〗
〖茅土加名數〗
〖山河誓始終〗
〖策行遺戰伐〗
〖契合動昭融〗
〖勳業青冥上〗
〖交親氣槪中〗
〖未爲珠履客〗
〖已見白頭翁〗
〖壯節初題柱〗
〖生涯獨轉蓬〗
〖幾年春草歇〗
〖今日暮途窮〗
〖軍事留孫楚〗
〖行間識呂蒙〗
〖防身一長劍〗
〖將欲倚崆峒〗

【評論】
〚〛

【按語】

=譯====================================================
韓成武、張志民《杜甫詩全譯》79,PDF149

【譯文】
〚〛

=今====================================================
張志烈主編《杜詩全集（今注本）》1.171,PDF237

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/266,仇1/188,校1/563,虎1/204,全79,新1/133,今1/171,趙1/62,臆26,心3/699,鏡71,銭1/279,洙0904,唐7/2388
