0456 渼陂西南臺

高臺面蒼陂，六月風日冷。
蒹葭離披去，天水相與永。
懷新目似擊，接要心已領。
仿像識鮫人，空蒙辨魚艇。
錯磨終南翠，顚倒白閣影。
𡺚崒增光輝，乘陵惜俄頃。
勞生愧嚴鄭，外物慕張邴。
世復輕驊騮，吾甘雜鼃黽。
知歸俗可忽，取適事莫並。
身退豈待官，老來苦便靜。
況資菱芡足，庶結茅茨迥。
從此具扁舟，彌年逐清景。
=====================================================
〚〛崷崪ㄑㄧㄡˊㄗㄨˊ
=粵====================================================
陳永明《杜甫全集粵音注音》

【注音】
渼陂西南臺
mei5 bei1 sai1 naam4 toi4

高臺面蒼陂，六月風日冷。
gou1 toi4 min6 cong1 bei1, luk6 jyut6 fung1 jat6 laang5
-----------------------------------------------------
蒹葭離披去，天水相與永。
gim1 gaa1 lei4 pei1 heoi3, tin1 seoi2 soeng1 jyu5 wing5
-----------------------------------------------------
懷新目似擊，接要心已領。
waai4 san1 muk6 ci5 gik1, zip3 jiu3 sam1 ji5 ling5
-----------------------------------------------------
仿像識鮫人，空蒙辨魚艇。
fong2 zoeng6 sik1 gaau1 jan4, hung1 mung4 bin6 jyu4 ting5
-----------------------------------------------------
錯磨終南翠，顚倒白閣影。
co3 mo4 zung1 naam4 ceoi3, din1 dou2 baak6 gok3 jing2
-----------------------------------------------------
𡺚崒增光輝，乘陵惜俄頃。
cau4 zeot1 zang1 gwong1 fai1, sing4 ling4 sik1 ngo4 king2
-----------------------------------------------------
勞生愧嚴鄭，外物慕張邴。
lou4 sang1 kwai5 jim4 zeng6, ngoi6 mat6 mou6 zoeng1 bing2
-----------------------------------------------------
世復輕驊騮，吾甘雜鼃黽。
sai3 fuk6 hing1 waa4 lau4, ng4 gam1 zaap6 waa1 maang5
-----------------------------------------------------
知歸俗可忽，取適事莫並。
zi1 gwai1 zuk6 ho2 fat1, ceoi2 sik1 si6 mok6 bing6
-----------------------------------------------------
身退豈待官，老來苦便靜。
san1 teoi3 hei2 doi6 gun1, lou5 loi4 fu2 pin4 zing6
-----------------------------------------------------
況資菱芡足，庶結茅茨迥。
fong3 zi1 ling4 him3 zuk1, syu3 git3 maau4 ci4 gwing2
-----------------------------------------------------
從此具扁舟，彌年逐清景。
cung4 ci2 geoi6 pin1 zau1, mei4 nin4 zuk6 cing1 ging2

【韻部】
〚3.2.5〛冷：梗韻
〚4.2.5〛永：梗韻
〚5.2.5〛領：梗韻
〚6.2.5〛艇：迥韻
〚7.2.5〛影：梗韻
〚8.2.5〛頃：梗韻
〚9.2.5〛邴：梗韻
〚10.2.5〛黽：梗韻
〚11.2.5〛並：梗韻
〚12.2.5〛靜：梗韻
〚13.2.5〛迥：迥韻
〚14.2.5〛景：梗韻

【體裁】
五古

【補充說明】
二十三梗、二十四迥爲鄰韻。
〚11.2.5〛並、〚12.2.5〛靜，古上聲。
=蕭====================================================
蕭滌非主編《杜甫全集校注》1.456,djvu633

【異文、夾注】
〖顚〗顛
〖並〗竝
=全====================================================
《全唐詩》7.2261,PDF7.40,《御製全唐詩》2378

【異文、夾注】
〖白閣影〗白閣[紫閣、黃閣、白閣。三峯相去不甚遠。]影
〖𡺚崒增光輝〗崷[一作⿱從山嗇聲，統一碼缺]崒[西京賦：巖峻崷崒。]增光輝[一作陰]
〖乘陵〗乘陵[風賦。乘陵高城。]
〖愧嚴鄭〗愧嚴[遵]鄭[樸]
〖慕張邴〗慕張[良]邴[曼容]
〖取適事莫並〗取適[一作足]事莫並
〖苦便靜〗苦便[平聲]靜

【校記】
《御製全唐詩》
〚3.1.1〛高作髙
〚8.1.2〛巖作嵓
〚9.1.3〛愧作媿
〚11.2.5〛並作竝
=奭====================================================
王嗣奭《杜臆》26,PDF79,PDF1.97

【評論】
「高臺面蒼陂」，「冷」者風也，而兼言日。「蒹葭離披去」，「永」者水也，而兼言天。此下語之妙，眞是筆端有畫；四句已盡其勝，所云「接要」者此也。「仿像鮫人」六句，寫景殊溟涬，有前篇風致，但不見可懼而見其可狎；篇末所云「逐清景」，卽此景也。「吾甘雜鼃黽」，鼃黽湖中物。「取適事莫並」，名語。「老來苦便靜」，情語。「資菱芡」、「結茅茨」，乃窮愁語。當得其意。不然，人豈甘雜蛙黽哉？
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.182,PDF1.255,四庫
=浦====================================================
浦起龍《讀杜心解》1.11,PDF1.110,早稻田2.10,哈佛76

【異文、夾注】
〖空蒙辨魚艇〗空濛辨魚艇
〖知歸俗可忽〗知歸俗可忽[一作所忌]
〖取適事莫並〗取適[一作足]事莫並

【注釋】
〖1〗當與《渼陂行》連看，見二之一。
〖鮫人〗《海賦》：仿像其色。《搜神記》：南海有鮫人，水居如魚，不廢績紡。
〖錯磨終南翠〗束皙《補亡詩》：如磨、如錯。按：終南，長安山名。
〖白閣〗《通志》：紫閣、白閣、黃閣三峯，俱在圭峯。
〖乘陵〗《風賦》：乘陵高城，入於深宮。
〖嚴鄭〗《漢書》：谷口有鄭子眞，蜀有嚴君平，皆修身自保。
〖張邴〗謝靈運詩：偶與張邴合。注：張謂張良，邴謂邴漢及曼容。
〖鼃黽〗《國語》：鼃黽之與同渚。《說文》：鼃卽蛙，黽卽青蛙也。
〖知歸〗《王儉集序》：盈量知歸。
〖便靜〗靈運詩：還得靜者便。

【評論】
前與岑參爲泛陂之遊，作《渼陂行》。此則登臺所成也。前半景，後半情。歛馳驟爲整飭，似選體詩。◯起四句，洒然意開。「錯磨」、「顚倒」，卽《渼陂行》所云：「半陂以南純浸山，動影裊窕沖融間」也。「惜俄頃」者，俄頃登臨，便有戀而不舍之意，語已拖下。以上寫臺景，純寫望陂之景，臺之勝在陂也。「外物」，欲自外於物。「知歸」、「取適」，言能知歸隱，薄俗便可忽忘；自取適情，萬事誰堪比並。時必參列選序，尙未授官，故有「身退」二句。「苦便」猶云苦愛，與「豈待」對，言深便此寂靜之境也。舊解俱失。詩本臺上所詠，末云「資芡」、「結茅」，「扁舟」、「逐景」，妙能帶定渼陂。

【按語】
〚9.1.4-5〛《漢書·王貢兩龔鮑傳》：其後谷口有鄭子眞，蜀有嚴君平，皆修身自保，非其服弗服，非其食弗食。
〚9.2.4-5〛謝靈運《還舊園作見顏范二中書》：偶與張邴合，久欲還東山。邴漢、邴曼容，見《漢書·王貢兩龔鮑傳》。
〚12.2.4〛「便」讀平聲。謝靈運《過始寧墅》：拙疾相倚薄，還得靜者便。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》76,PDF146

【譯文】
〚〛

=今====================================================
張志烈主編《杜詩全集（今注本）》1.185,PDF251

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/259,仇1/182,校1/456,虎1/197,全76,新1/130,今1/185,趙1/124,臆39,心1/11,鏡77,銭1/27,洙0130,唐7/2261
