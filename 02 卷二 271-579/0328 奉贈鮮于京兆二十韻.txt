0328 奉贈鮮于京兆二十韻

王國稱多士，賢良復幾人。
異才應間出，爽氣必殊倫。
始見張京兆，宜居漢近臣。
驊騮開道路，雕鶚離風塵。
侯伯知何算，文章實致身。
奮飛超等級，容易失沉淪。
脫略磻溪釣，操持郢匠斤。
雲霄今已逼，台衮更誰親。
鳳穴雛皆好，龍門客又新。
義聲紛感激，敗績自逡巡。
途遠欲何向，天高難重陳。
學詩猶孺子，鄕賦忝嘉賓。
不得同晁錯，吁嗟後郄詵。
計疏疑翰墨，時過憶松筠。
獻納紆皇眷，中間謁紫宸。
且隨諸彥集，方覬薄才伸。
破膽遭前政，陰謀獨秉鈞。
微生霑忌刻，萬事益酸辛。
交合丹青地，恩傾雨露辰。
有儒愁餓死，早晚報平津。
=粵====================================================
陳永明《杜甫全集粵音注音》

【注音】
奉贈鮮于京兆二十韻
fung6 zang6 sin1 jyu4 ging1 siu6 ji6 sap6 wan5

王國稱多士，賢良復幾人。
wong4 gwok3 cing1 do1 si6, jin4 loeng4 fuk6 gei2 jan4
平仄平平仄，平平仄仄平
-----------------------------------------------------
異才應間出，爽氣必殊倫。
ji6 coi4 jing1 gaan3 ceot1, song2 hei3 bit1 syu4 leon4
仄平平仄仄，仄仄仄平平
-----------------------------------------------------
始見張京兆，宜居漢近臣。
ci2 gin3 zoeng1 ging1 siu6, ji4 geoi1 hon3 gan6 san4
仄仄平平仄，平平仄仄平
-----------------------------------------------------
驊騮開道路，雕鶚離風塵。
waa4 lau4 hoi1 dou6 lou6, diu1 ngok6 lei6 fung1 can4
平平平仄仄，平仄仄平平
-----------------------------------------------------
侯伯知何算，文章實致身。
hau4 baak3 zi1 ho4 syun3, man4 zoeng1 sat6 zi3 san1
平仄平平仄，平平仄仄平
-----------------------------------------------------
奮飛超等級，容易失沉淪。
fan5 fei1 ciu1 dang2 kap1, jung4 ji6 sat1 cam4 leon4
仄平平仄仄，平仄仄平平
-----------------------------------------------------
脫略磻溪釣，操持郢匠斤。
tyut3 loek6 pun4 kai1 diu3, cou1 ci4 jing5 zoeng6 gan1
仄仄平平仄，平平仄仄平
-----------------------------------------------------
雲霄今已逼，台衮更誰親。
wan4 siu1 gam1 ji5 bik1, toi4 gwan2 gang3 seoi4 can1
平平平仄仄，平仄仄平平
-----------------------------------------------------
鳳穴雛皆好，龍門客又新。
fung6 jyut6 co1 gaai1 hou2, lung4 mun4 haak3 jau6 san1
仄仄平平仄，平平仄仄平
-----------------------------------------------------
義聲紛感激，敗績自逡巡。
ji6 sing1 fan1 gam2 gik1, baai6 zik1 zi6 seon1 ceon4
仄平平仄仄，仄仄仄平平
-----------------------------------------------------
途遠欲何向，天高難重陳。
tou4 jyun5 juk6 ho4 hoeng3, tin1 gou1 naan4 cung4 can4
平仄仄平仄，平平平仄平（「仄平仄」拗，「平仄平」救）
-----------------------------------------------------
學詩猶孺子，鄕賦忝嘉賓。
hok6 si1 jau4 jyu6 zi2, hoeng1 fu3 tim2 gaa1 ban1
仄平平仄仄，平仄仄平平
-----------------------------------------------------
不得同晁錯，吁嗟後郄詵。
bat1 dak1 tung4 ciu4 co3, heoi1 ze1 hau6 gwik1 san1
仄仄平平仄，平平仄仄平
-----------------------------------------------------
計疏疑翰墨，時過憶松筠。
gai3 so1 ji4 hon6 mak6, si4 gwo3 jik1 cung4 wan4
仄平平仄仄，平仄仄平平
-----------------------------------------------------
獻納紆皇眷，中間謁紫宸。
hin3 naap6 jyu1 wong4 gyun3, zung1 gaan1 jit3 zi2 san4
仄仄平平仄，平平仄仄平
-----------------------------------------------------
且隨諸彥集，方覬薄才伸。
ce2 ceoi4 zyu1 jin6 zaap6, fong1 gei3 bok6 coi4 san1
仄平平仄仄，平仄仄平平
-----------------------------------------------------
破膽遭前政，陰謀獨秉鈞。
po3 daam2 zou1 cin4 zing3, jam1 mau4 duk6 bing2 gwan1
仄仄平平仄，平平仄仄平
-----------------------------------------------------
微生霑忌刻，萬事益酸辛。
mei4 sang1 zim1 gei6 hak1, maan6 si6 jik1 syun1 san1
平平平仄仄，仄仄仄平平
-----------------------------------------------------
交合丹青地，恩傾雨露辰。
gaau1 hap6 daan1 cing1 dei6, jan1 king1 jyu5 lou6 san4
平仄平平仄，平平仄仄平
-----------------------------------------------------
有儒愁餓死，早晚報平津。
jau5 jyu4 sau4 ngo6 sei2, zou2 maan5 bou3 ping4 zeon1
仄平平仄仄，仄仄仄平平

【韻部】
〚3.2.5〛人：眞韻
〚4.2.5〛倫：眞韻
〚5.2.5〛臣：眞韻
〚6.2.5〛塵：眞韻
〚7.2.5〛身：眞韻
〚8.2.5〛淪：眞韻
〚9.2.5〛斤：文韻
〚10.2.5〛親：眞韻
〚11.2.5〛新：眞韻
〚12.2.5〛巡：眞韻
〚13.2.5〛陳：眞韻
〚14.2.5〛賓：眞韻
〚15.2.5〛詵：眞韻
〚16.2.5〛筠：眞韻
〚17.2.5〛宸：眞韻
〚18.2.5〛伸：眞韻
〚19.2.5〛鈞：眞韻
〚20.2.5〛辛：眞韻
〚21.2.5〛辰：眞韻
〚22.2.5〛津：眞韻

【體裁】
五排

【補充說明】
〚9.2.5〛「斤」屬文韻，其餘各韻腳屬眞韻。
〚6.2.3〛離，去聲。
〚14.1.4〛孺，去聲。
=疊====================================================
周春《杜詩雙聲疊韻譜括略》

【括略】
〚8〛奮飛（非母）、容易（喩母）
〚12〛感激（見母）、逡巡（眞韻）
=蕭====================================================
蕭滌非主編《杜甫全集校注》1.328

【異文、夾注】
〖間〗閒
〖雕〗鵰
〖脫略〗脱略
〖算〗筭
〖雛〗鶵
〖鄕〗鄉
〖疏〗踈
〖間〗閒
〖彥〗彦

【注釋】
〖1〗鮮於京兆，卽鮮於仲通，時爲京兆尹，顏眞卿《中散大夫京兆尹漢陽郡太守贈太子少保鮮於公神道碑》：「公諱向，字仲通，以字行，漁陽人也。其先出於殷太師，周武王封於朝鮮，子仲，食邑於於，因而受氏。」後遷家於閬州新政。「開元二十年，年近四十，舉鄕貢進士高第。」「（天寶）十一載拜京兆尹。公威名素重，處理剛嚴，公初善執事者（按：指楊國忠），後爲所忌。十二載遂貶邵陽郡司馬，灌園築室，以山泉琴酒自娯，賦詩百餘篇。俄移漢陽郡太守，下車閉閣，唯讀《元經》以自適。①不幸感疾，以十四載閏十有一月十有五日，終於官舍，春秋六十有二。」陳貽焮曰：「這首詩前三段稱頌鮮於仲通，後三段自敍，末尾說：『破膽遭前政，陰謀獨秉鈞。微生霑忌刻，萬事益酸辛。交合丹青地，恩傾雨露辰。有儒愁餓死，早晚報平津。』前面已經提到杜甫初次應詔、再次召試，都給李林甫弄了手腳，斷送了前程，早已懷恨在心，只是權奸仍然在位，不敢表露罷了。如今好不容易見到他惡貫滿盈、身敗名裂，總算可以把多年憋著的一肚皮怨氣一吐爲快了。李林甫死在天寶十一載十一月。十二載二月，卽爲楊國忠使安祿山誣告，坐與阿布思謀反罪剖棺禠金紫。如果李林甫不是在政治上徹底完蛋，在上當權大員的詩中，是不好公開痛斥『前政』（前任執政者）的。可見這首詩當作於十二載二月李林甫獄成之後不久（諸家多訂在十一載十一月或十二月作，不當）。」（《杜甫評傳》第六章《旅食京華》第五節《オ士汲引難》）

王國，指唐王朝。多士，士子眾多。《詩·太雅·文王》：「思皇多士，生此王國。」「濟濟多士，文王以寧。」
賢良，德オ出眾者。晉棗據《雜詩》：「開國建元士，玉帛聘賢良。」趙次公曰：「言王者之國號稱多士，而賢良無幾也。」
間出，間世而生也，卽オ不世出之意。間，古莧切，音襇。孔融《薦禰衡表》：「惟岳降神，異人並出。」《梁書·蕭子顯傳》：「子顯嘗起更衣，太宗（卽梁簡文帝蕭綱）謂坐客曰：『嘗聞異人間出，今日始知是蕭尙書。』其見重如此。」
爽氣，氣槪豪邁。顏眞卿《鮮於公神道碑》：「公少好俠，以鷹犬射獵自娯，輕財尙氣，果於然諾。年二十餘，尙未知書」，後慷慨發憤，「勵精爲學，至以鍼鉤其臉，使不得睡，讀書好觀大略，頗工文而不好爲之」。蔡夢弼曰：「謂茂異之オ，間世而生；英爽之氣，邁乎眾人，皆所以美乎鮮於京兆者也。」
張京兆，卽張敞。《漢書》本傳謂宣帝「以膠東相敞守京兆尹」，「其治京兆，略循趙廣漢之迹」，「其政頗雜儒雅」，而郡國二千石入爲京兆者，「久者不過二三年，近者數月一歲，輒毀傷失名，以罪過罷。唯廣漢及敞爲久任職，敞爲京兆，朝廷每有大議，引古今，處便宜，公卿皆服，天子數從之」。又曰：「元帝初卽位，待詔鄭朋薦敞先帝名臣，宜傅輔皇太子。」故曰「漢近臣」。此以張敞比鮮於。顏眞卿「鮮於公神道碑》：「拜公爲蜀郡大都督府長史，兼御史中丞持節充劍南節度副大使。公當大任，旣歇丹誠，射討吐蕃摩彌城拔之，改洪州爲保寧都護府，塹弱水爲蕃漢之界，收戶數十萬，闢土千餘里，屬恩敕命召，祇赴京師，至臨皋驛，上令中貴人勞問，賜甲第一區，又錫名馬，兼供御饌。俄拜司農卿，將不遠而復。十一載拜京兆尹。」
驊騮，駿馬也。雕鶚，猛禽也。邵寶曰：「雕、鶚，皆鷙鳥之大者，而鶚又大於雕。」仇注：「驊騮，喩異オ。雕鶚，喩爽氣。」朱注：「史稱仲通輕財好施，其人必豪邁有オ氣，故以驊騮、雕鶚比之。」甫在蜀《奉簡高三十五使君》亦云：「驊騮開道路，鷹隼出風塵。」
侯伯，諸侯之長也。伯，長也。《書·周官》：「外有州牧侯伯。」仲通爲京兆尹，故云。筭，同算，數也。文章，顏眞卿《鮮於公神道碑》：「公有文武之材，堪方面之寄。」「著《坤樞》十卷，《文集》十卷，並爲好事者所傳。」趙次公曰：「此言侯伯多矣，而鮮於之致身則實以文章。此微言而含不盡之意。」邵寶曰：「知何算，言當時侯伯雖多，不足算數，豈如鮮於能以文章榮顯也。」張溍曰：「提明文章，見與他途倖進者不同。」
奮飛，鳥振翼高飛也，喩人之奮發有爲。張說《撥川郡王神道碑》：「奮飛橫絕，摶空直上。」
等級，等次，差別，此指官階。「超等級」，猶言越級升遷也。
沉淪，埋沒也。《後漢書·孟嘗傳》：「嘗安仁弘義，耽樂道德……而沉淪草莽，好爵莫及。」左思《詠史》：「英俊沉下僚」，亦沉淪下僚之意。仇注：四句謂「當今侯伯雖多，鮮於獨以文章進身，一旦奮飛而起，則向之沉淪頓失矣」。而邵寶曰：「失沉淪，言京兆乃超絕於羣僚，不可驕易而失身，此則警戒之詞耳。」朱注：「仲通爲國忠所薦，節度劍南。國忠又掩其瀘水之敗，得入爲京兆尹，此曰「文章實致身」與「容易失沉淪」，頌之亦諷之也。」雖皆可參，但終覺牽強。
脫略，脫離也。磻（音盤，薄官切）溪，在今陝西寶雞市東南，一名璜河，傳說爲周太公望未遇文王時垂釣之處。《水經·渭水注》：「渭水之右，磻溪水注之。水出南山茲谷，乘高激流，注於溪中。溪中有泉，謂之茲泉。泉水潭積，自成淵渚。卽《呂氏春秋》所謂太公釣茲泉也。」
斤，斧也。郢匠斤，喩指非凡之材能。《莊子·徐無鬼》：「郢人堊漫其鼻端，若蠅翼，使匠石斲之。匠石運斤成風，聽②而斲之，盡堊而鼻不傷，郢人立不失容。」趙次公曰：「脫略其釣，則乃起而操郢斤也。」邵寶曰：「脫略，言其不復如呂望之隱於釣也。郢匠斤，言其運斧如神，以比文學之精也。」
雲霄已逼，言居高位而近天子也。
台，卽三台，星名，古代用以比三公。《後漢書·郎覬傳》：「三公上應台階，下同元首。」衮，爲古代三公之官服。台衮，卽台輔，指三公宰相之位。此謂楊國忠。仲通爲國忠親信，故云「更誰親」。顏眞卿《鮮於公神道碑》：「於戲！公負不羈之オ，懷當世之志，方及知命，始擢一第，從宦十年，超登四岳，拔身巴江之下，自致青雲之上，非夫珪璋特達，聖賢相遭，則何以凌厲沉浮，若斯之速。」
鳳穴，喩人オ薈萃之地。《北史·文苑傳序》：「曹、王、陳、阮負宏衍之思，挺棟幹於鄧林；潘、陸、張、·左擅侈麗之オ，飾羽儀於鳳穴。」庾信《謝滕王集序啟》：「鳳穴歌聲，鸞林舞曲。」鳳雛，鳳凰之幼雛。此喩英俊之士。《晉書·陸雲傳》：「雲字士龍，六歲能屬文，性清正，有オ理。」「幼時吳尙書廣陵閔鴻見而奇之，曰：『此兒若非龍駒，當是鳳雛。』後舉雲賢良，時年十六。」
龍門客，《後漢書·李膺傳》：「膺獨持風裁，以聲名自高，士有被容接者，名爲登龍門。」後因稱高門上客爲龍門客。元楊維楨《蓮花㘰歌》：「使君本是龍門客，身脫宮袍岸烏幘。」顏眞卿《鮮於公神道碑銘》：「三世京尹，二子專城，一門載榮，餘慶彰兮。」甫後《送鮮於萬州遷巴州》詩亦云：「京兆先時傑，琳瑯照一門。」鮮於萬州，卽仲通三子炅也。仇注卷十八《送鮮於萬州遷巴州》詩注引唐盧東美《鮮於氏冠冕頌序》：「仲通天寶末爲京兆尹，弟叔明乾元中亦爲之。炅兄昱爲工部侍郎，炅子映爲屯田郎兼侍御史，三世冠冕，爲海內望族。」仇注：「（顏）《墓碑》謂其有子六人，皆有令聞。又謂輕財尙義，果於然諾，此卽鳳雛龍門之說也。」或謂龍門客卽指仲通門下客皆賢士也。亦通。
義聲，正義之言。顏眞卿《鮮於氏離堆記》：「（仲通）卓爾堅忮，毅然抗直」，「君自高曾以降，世以財雄，招徠賢豪，施舍不倦，至君繼緒，其流益光。」顏《鮮於公神道碑銘」亦曰：「豐碑巍巍，盛業暉暉，舉世是希，與天長兮。」
敗績，失敗也。此指事業無成。逡巡，徘徊不前貌。《分門集注》引趙次公曰：「皆公自謂也。言鮮於之義聲紛然感激之多，而我之敗績則自逡巡不進耳。」仇注：「敗績逡巡，自歎蹇於遭際。」又曰：以上四句「結上以起下。」
仇注：以下八句，「追敍應舉下第事。」途，謂仕途。天，指皇帝。陳，陳述也。仇注：「途遠天高，進身無階也。」
學詩，《謂謂·季氏》：「（孔子）嘗獨立，鯉趨而過庭。曰：『學《詩》乎？』對曰：『未也。』『不學《詩》，無以言。』鯉退而學《詩》。」孺子，猶言小子。徐仁甫曰：「詩云『學詩猶孺子』，『猶』不是『猶如』之『猶』，而是『由從』之『由』，謂學詩從孺子開始，卽從小就學詩。」（《杜詩注解商榷續編》卷二）
鄕賦，謂鄕舉也。嘉賓，《詩·小雅·鹿鳴》：「我有嘉賓。」《詩》小序曰：「《鹿鳴》，燕羣臣嘉賓也。」忝，羞愧也。自謙之詞。此亦甫《奉贈韋左丞丈二十二韻》所云「甫昔少年日，早充觀國賓」意也。仇注：「猶儒子，公年尙少；忝嘉賓，時登鄕薦。」
晁錯，《漢書》本傳謂：「詔有司舉賢良文學士，錯在選中。」「時賈誼已死，對策者百餘人，唯錯爲高第，繇是遷中大夫。」吁嗟，感歎之詞。郄，郤俗字。《晉書·郤詵傳》：「泰始中，詔天下舉賢良直言之士，太守文立舉銑應選。」「以對策上第，拜議郎。」仇注：「引晁、郤二公，言知遇弗如古人。」《杜詩集評》卷十二引李因篤曰：「鮮於以鄕貢舉高第，公報罷，故曰「不得同晁錯，吁嗟後郄詵」。晁、郄，比鮮於。」亦通。
松筠，松與竹也。喩節操堅貞。王融《奉和南海王殿下詠秋胡妻》：「日月共爲照，松筠倶以貞。」
仇注：「計疏，不善干謁。時過，欲收晚節也。」趙次公曰：「上句乃憤歎之語，與『文章憎命達』、『儒術誠難起』同義。下句言時己過矣，則思隱於山林。」唐元竑曰：「計疏始疑，當得意時決不自疑。時過方憶，正塵勞中決不能憶也。語特眞至，所以爲妙。」
獻納，指建言以供采納。班固《兩都賦序》：「言語侍從之臣……朝夕論思，日月獻納。」紆皇眷，謂曲荷主知。
紫宸，殿名，在大明宮宣政殿後，爲內朝正殿。紫宸殿後爲蓬萊殿。以下四句，所指史實爲：天寶十載正月，玄宗行三大禮，杜甫預獻《三大禮賦》。其《進三大禮賦表》云：「臣謹稽首，投延恩匭，獻納上表。進明主《朝獻太清宮》、《朝享太廟》、《有事於南郊》等三賦以聞。」《進封西岳賦表》又云：「頃歲，國家有事於郊廟，幸得奏賦，待罪於集賢，委學官試文章，再降恩澤，仍猥以臣名實相副，送隷有司，參列選序。」卽甫《莫相疑行》所云：「憶獻三賦蓬萊宮，自怪一日聲烜赫。集賢學士如堵牆，觀我落筆中書堂。往時文采如人主，此日飢寒趨路旁。」
江淹《別賦》：「金閏之諸彥。」彥，オ德傑出之士。覬，希冀也。上句卽指獻《三大禮賦》後，玄宗命待詔於集賢院也。下句卽所謂「規我落筆中書堂，往時文采動人主」也。曰「隨」，曰「覬」，曰「薄オ」，皆自謙之詞也。
前政、秉鈞，謂李林甫也。秉鈞，喩執國政。鈞爲衡石，秉鈞猶言持衡，謂國輕重，皆出其手，所謂秉國之鈞也。此指宰相之職位。微生，甫自謂也，極言其輕賤。忌刻，謂忌人之能，而欲居人上。一作「忌克」。《三國志·魏書·武帝紀》：「吾知（袁）紹之爲人，志太而智小，色厲而胆薄，忌克而少威。」此指李林甫忌賢而慘刻也。霑，潤澤、霑潤也。此反語也。陳式曰：「其曰霑者，林甫忌刻，天下之被之者必多，公不幸而値此時，故曰霑。又公布衣賤士，至爲宰相所忌刻，故亦曰霑。」李因篤曰：「公破膽數語，刻劃林甫之蔽賢蠹國，罪狀昭然。」（《杜詩集評」卷十二引）仇注：「破膽以下，恨李林甫之忌オ，只『陰謀』、『忌刻』四字，極盡姦邪情狀。按《李林甫傳》：天寶六載，帝詔天下通一藝以上者皆詣京師，林甫恐謂策者斥言其奸，乃委尙書省覆試，遂無一人及第。公初應詔而見黜，後以召試而仍棄，皆林甫爲之，今林甫已去，故云前政。」
交合，謂仲通與國忠交好也。丹青地，謂公卿之地也。桓寬《鹽鐵論·相刺》：「公卿者，四海之表儀，神化之丹青也。」
平津，《漢書·公孫弘傳》：「元朔中，代蔡澤爲丞相」，詔以高成之平津鄕戶六百五十封弘爲平津侯，「於是起客館，開東閣以延賢人，與參謀議。弘身食一肉，脫粟飯，故人賓客仰衣食，奉祿皆以給之，家無所餘」。此指楊國忠，時國忠爲右相。朱注：「平津，謂國忠也。仲通與國忠深交，此詩疑公謁選時所上，故望其汲引。舊注平津指鮮於，謬矣。」仇注：「末望汲引，乃贈詩本意。仲通與國忠交合，則施恩正易爲力，故託以窮愁之狀，報於平津。」張遠曰：「前言林甫之忌オ，此則望國忠之憐オ，而欲仲通之薦耳。」朝鮮李植曰：「丹青之地，雨露之辰，有此愁餓之士，可念。」浦注：「結處語簡而該。政府之交，推恩之易，久屈之狀，轉達之情，只四語了之。」陳貽焮曰：「老杜久『霑忌刻』，但『愁餓死』，今見鮮於仲通與楊國忠『交合』，施恩正易，遣就無怪乎他要投詩鮮於仲通，訴『破膽遭前政』的話，並迫切盼望鮮於『早晚報平津』，企求重用了。……這裏借禮賢下士的平津侯來比喩時相楊國忠，雖是阿諛，也寓有以賢能自負之意。詩中掲露李林甫的『陰謀』、『忌刻』，固然是實話實說，也是長期受壓抑者發自內心的控訴，但考慮到說話的對象和場合，總難免令人感到有點出自私心、投時相之所好的意味。」（《杜甫評傳》第六章《旅食京華》第五節《オ士汲引難》)

【備考】
錢謙益曰：公投贈詩，與魯公《神道碑》，敍次略同，魯公碑記節度劍南，拔吐蕃摩彌城，而不載南詔之役，公詩美其文章義激，而不及其武略。古人不輕諛人若此。（《錢注杜詩》卷九）
仇兆鰲曰：少陵之投詩京兆，鄰於餓死，昌黎之上書宰相，迫於饑寒，當時不得已而姑爲權宜之計，後世宜諒其苦心，不可以宋儒出處深責唐人也。（《杜詩詳注》卷二）
汪灝曰：公豈不知鮮於爲人之不正，顧以遭林甫忌嫉之後，若不望國忠襃揚，則待詔集賢又成捕影。後世幸遇君明相賢之時，須念公急於用世苦心。（《樹人堂讀杜詩》卷二）
聞一多曰：公有《贈鮮於京兆》詩曰：「早晚報平津」，望其薦於國忠也。又曰：「破膽遭前政，陰謀獨秉鈞」，謂李林甫也。夫林甫之陰謀，不待言。若國忠之奸，不殊林甫，公豈不知？且二人素不協，秉政以來，私相傾軋者久矣。今於林甫死後，將有求於國忠，則以見忌於林甫爲言，公之求進，毋乃過疾乎？雖然，《白絲行》曰：「已悲素質隨時染」，又曰：「君不見オ士汲引難，恐懼棄捐忍羈旅」，審其寄意所在，殆有悔心之萌乎！故知公於出處太節，非果無定見，與時輩之苟且媮合，執迷不悟者，不可同日語也。（《少陵先生年譜會箋》）

【永明校記】
①《杜甫全集校注》原引文：“俄移漢陽郡太守，「不幸感疾，”此引文有缺漏，引號亦不確。
②「聽」，《杜甫全集校注》作「听」。
=全====================================================
《全唐詩》7.2390,PDF7.169,《御製全唐詩》2521

【異文、夾注】
〖1〗奉贈鮮于京兆二十韻[鮮于仲通。天寶末爲京兆尹。]
〖異才應間出〗異才應間出[一作世]
〖雕鶚離風塵〗鵰鶚離風塵
〖侯伯知何算〗侯伯知何等[一作算]
〖脫略磻溪釣〗脫略磻谿釣
〖途遠欲何向〗途遠[一作永]欲何向
〖學詩猶孺子〗學詩猶孺子[一作子夏]
〖鄕賦忝嘉賓〗鄕賦念[一作忝]嘉賓
〖不得同晁錯〗不得同鼂錯
〖破膽遭前政〗破膽遭前政。[謂李林甫。]*
=奭====================================================
王嗣奭《杜臆》18,PDF71,24,PDF1.76

【異文、夾注】
〖1〗奉贈鮮于京兆

【評論】
與干謁他貴官同一機軸，而此篇於「奮飛超等級」下，對以「容易失沉淪」，喚起後截，有情。其轉語「龍門客又新」，下接以「義聲感激，敗績逡巡」，又云「途遠欲何向？天高難重陳」，轉得曲折有氣。末云「有儒愁餓死，早晚報平津」，言餓死只在早晚，因報平津，十字爲句。◯讀「郗詵」爲「郄詵」，其誤久矣。「微生霑忌刻」，下字忠厚。

【按語】
郗，ci1；詵，san1。事見《晉書·郗詵傳》。郄，郤之異體字。
=====================================================
錢謙益《錢注杜詩》
=====================================================
顧宸《辟疆園杜詩註解》
=仇===================================================
仇兆鰲《杜詩詳註》1.140,PDF1.213,津PDF2.92,PDF1.203

【異文、夾注】
〖賢良復幾人〗賢良復[扶又切]幾人
〖異才應間出〗異才應[平聲]間[去聲]出[一作世]
〖雕鶚離風塵〗鵰鶚離[去聲]風塵
〖侯伯知何算〗侯伯知何算[一作等]
〖容易失沉淪〗容易[去聲]失沉淪
〖途遠欲何向〗途遠[一作永]欲何向
〖學詩猶孺子〗學詩猶孺子[一云子夏]
〖鄕賦忝嘉賓〗鄕賦忝[一作念]嘉賓
〖吁嗟後郄詵〗吁嗟後郄[音隙]詵

【大意】
〚3-6〛前三段稱鮮于，後三段公自敍。首從多士形起，稱其才氣傑出。◯驊騮，喩異才。雕鶚，喩爽氣。上下四句，自相呼應。
〚7-10〛次從侯伯形起，稱其位望特優。◯當今侯伯雖多，鮮于獨以文章進身，一旦奮飛而起，則向之沉淪頓失矣。磻溪，言遇合之遲，郢匠，言鋒鋩之利，二句承「失沉淪」。雲霄，言得近天子，台衮，言得交宰相，二句承「超等級」。亦上下四句，自爲開闔。◯顏魯公《墓碑》：仲通年近四十，舉鄕貢進士，五十始擢一第。從官十年而後超登四岳，可見其晚年始遇。
〚11-12〛中四，結上以起下。◯墓碑謂其有子六人，皆有令聞。又謂輕財尙義，果於然諾，此卽鳳雛龍門之說也。敗績逡巡，自歎蹇於遭際。
〚13-16〛此追敍應舉下第事，在開元二十三年。◯途遠天高，進身無階也。猶孺子，公年尙少。忝嘉賓，時登鄕薦。引晁、郄二公，言知遇弗如古人。計疏，不善干謁。時過，欲收晚節也。
〚17-20〛此敍獻賦召試事，在天寶十載。◯紆皇眷，曲荷主知。謁紫宸，應試殿中。破膽以下，恨李林甫之忌才，只「陰謀」「忌刻」四字，極盡姦邪情狀。◯按《李林甫傳》：天寶六載，帝詔天下通一藝以上者皆詣京師。林甫恐對策者斥言其奸，乃委尙書省覆試，遂無一人及第。公初應詔而見黜，後以召試而仍棄，皆林甫爲之，今林甫已去，故云前政。
〚21-22〛末望汲引，乃贈詩本意。◯仲通與國忠交合，則施恩正易爲力，故託以窮愁之狀，報於平津。◯此章前後四段各八句，中腰、結尾各四句。

【注釋】
〖1〗鶴注：《通鑑》：天寶十二載正月，京兆尹鮮于仲通諷選人，請爲國忠刻頌，立於省門，制仲通撰其詞。則仲通爲京兆尹在十一年十一月國忠爲相後也。詩云：「獻納紆皇眷，中間謁紫宸。」當是公獻賦待詔集賢院後，十一年十二月作也。◯錢箋：顏魯公《仲通墓碑》及《離堆記》：天寶九載，充劍南節度副大使，十一載，拜京兆尹。仲通拜京兆，自劍南入。《舊書》云：爲京兆尹、劍南節度使。誤也。《唐書·李叔明傳》：叔明，本姓鮮于氏。兄仲通，字向，天寶末爲京兆尹。《楊國忠傳》：國忠素德仲通，使討雲南，舉軍沒，以白衣領職。未幾，國忠引爲京兆尹。鄭曰：鮮于，複姓。
〖王國稱多士〗《詩》：思皇多士，生此王國。
〖賢良〗漢文帝詔：將何以來遠方之賢良。
〖異才應間出〗孔融表：近日路粹嚴象，亦用異才。《公孫弘贊》：異人間出。
〖爽氣〗《世說》：桓宣武素有雄情爽氣。
〖殊倫〗左思詩：與世亦殊倫。
〖張京兆〗《漢書》：膠東相張敞治京兆，略循趙廣漢之迹。元帝卽位，待詔鄭明，薦敞先帝名臣，宜傅輔皇太子。
〖近臣〗《國語》：近臣盡規。
〖驊騮〗《穆天子傳》：左服驊騮而右騄耳。郭璞注：驊騮，色如華而赤。
〖開道路〗《吳志》：孫權書：自道路開通。
〖雕鶚〗《高唐賦》：雕鶚鷹鷂，飛揚伏竄。邵注：雕、鶚，皆鷙鳥之大者，而鶚又大於雕。
〖離風塵〗《王文憲集序》：脫落風塵。
〖侯伯〗陸機《五等諸侯論》：侯伯無可亂之符。
〖何算〗何足算，見《論語》。
〖文章〗《典論》：文章經國之大業。
〖致身〗晉王導帖：足下所欲致身處，尙在彀中。
〖奮飛〗吳均詩：相須無羽翮，何由總奮飛。
〖等級〗《記》：貴賤之等級。
〖容易〗《東方朔傳》：談何容易。
〖沉淪〗《抱朴子》：運屯則沉淪於勿用。
〖脫略〗《恨賦》：脫略公卿。
〖磻溪釣〗《水經注》：渭水之右，磻溪水注之，溪中有泉，謂茲泉東南隅石室，太公所居，水次平石，卽太公垂釣之所。
〖操持〗《莊子》：何其無操持與？
〖郢匠斤〗[《莊子》]又：郢人堊墁其鼻端若蟬翼，使匠石斵之。匠石運斤成風，盡堊而鼻不傷。
〖雲霄〗張昶《華山堂闕銘》：必雲霄之路，可升而起。
〖台衮〗王襃《尉遲公碑》：任隆台衮。趙注：上公應天上三台。三公一命衮。
〖鳳穴雛〗《山海經》：丹穴之山有鳥焉，其狀如雞，五采而文，名曰鳳凰。《北史·文苑傳》：飾羽儀於鳳穴。《晉書》：陸雲幼時，吳尙書閔鴻見而奇之，曰：「此兒若非龍駒，定是鳳雛。」
〖龍門〗《李膺傳》：膺性簡亢，被容接者，名爲登龍門。
〖義聲〗傅玄詩：義聲馳雍涼。
〖感激〗趙岐《孟子章旨》：千載聞之，猶有感激。
〖敗績〗《左傳》以敵大崩曰敗績。
〖逡巡〗《過秦論》：逡巡而不敢進。
〖途遠〗《主父偃傳》：日暮途遠。
〖天高〗曹植云：天高聽遠。
〖重陳〗劉琨詩：棄置勿重陳。
〖學詩〗《論語》：學詩乎。
〖孺子〗《史記》：孺子可教矣。
〖鄕賦〗鄕賦，謂鄕舉。
〖嘉賓〗《詩》：我有嘉賓。《小序》：《鹿鳴》，宴羣臣嘉賓也。
〖晁錯〗《晁錯傳》：文帝詔有司舉賢良文學，錯在選中。時對策者百餘人，惟錯爲高第，由是選中大夫。
〖吁嗟〗《詩》：吁嗟麟兮。
〖郄詵〗《晋書》：泰始中，舉賢良直言之士，郄詵以對策上第，拜議郎。
〖計疏〗《史記·范雎傳》：其於計疏矣。
〖翰墨〗曹植書：豈徒以翰墨爲勲績。
〖時過〗《學記》：時過然後學。
〖松筠〗任昉《求立館啟》：竟松筠於歲晚。
〖獻納〗《兩都賦序》：言語侍從之臣，朝夕論思，日月獻納。
〖皇眷〗沈約《齊安陸昭王碑》：皇情眷眷。
〖中間〗阮瑀書：中間尙淺也。
〖紫宸〗《唐六典》：紫宸殿，卽內朝正殿。
〖諸彥集〗錢箋：公獻《三大禮賦》，命待詔於集賢院，所謂「諸彥集」也。江淹《別賦》：金閨諸彥。
〖薄才〗《嚴助傳》：越人綿力薄才。
〖破膽〗《谷永傳》：臣所以破膽寒心。
〖前政〗《孔叢子》：文咨曰：「不害前政而有成。」
〖陰謀〗孫綽《喩道論》：陰謀之人，子孫不昌。
〖秉鈞〗《詩》：秉國之鈞。
〖微生〗牛弘詩：微生逢大造。
〖忌刻〗庾信賦：旣言多於忌刻。
〖萬事〗謝靈運詩：萬事俱零落。
〖酸辛〗阮籍詩：悽愴懷酸辛。
〖丹青〗《鹽鐵論》：公卿者神化之丹青。
〖恩傾雨露辰〗賀凱詩：恩榮雨露濡。
〖餓死〗《朱買臣傳》：終餓死於溝中耳。
〖早晚〗《韓非子》：無早晚之失。
〖平津〗《漢·公孫弘傳》：元朔中，代薛澤爲丞相，封平津侯，開閣延士。平津，比國忠，舊指京兆。朱注力辯其誤。

【評論】
錢謙益曰：公《投贈鮮于京兆》詩，與顏魯公《神道碑》，敍次略同，顏碑記節度劍南，拔吐蕃摩彌城，而不載南詔之役，公詩美其文章義激，而不及其武略。古人不輕諛人若此。
少陵之投詩京兆，鄰於餓死。昌黎之上書宰相，迫於飢寒，當時不得已而姑爲權宜之計，後世宜諒其苦心，不可以宋儒出處深責唐人也。

【按語】
1. 何足算，見《論語·子路》：「噫！斗筲之人，何足算也？」
2. 《莊子·齊物論》：「罔兩問景曰：『曩子行，今子止；曩子坐，今子起；何其無特操與？』」此處仇兆鰲誤引。
3. 《莊子·雜篇·徐無鬼》：「郢人堊漫其鼻端，若蠅翼，使匠石斲之。匠石運斤成風，聽而斫之，盡堊而鼻不傷，郢人立不失容。」
4. 《左傳》莊十一年：「大崩曰敗績。」

【永明校記】
1. 「異才應間出」注「孔融表：近日路粹嚴象」，《薦禰衡表》原文同，芸生堂本、四庫本、天津圖書館藏本並缺「象」字，從中華書局版保留。
2. 郄詵，芸生堂本、四庫本、天津圖書館藏本同。中華書局版作「郤詵」。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》55,PDF125

【譯文】
〚〛

=今====================================================
張志烈主編《杜詩全集（今注本）》1.140,PDF206

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/203,仇1/140,校1/328,虎1/144,全55,新1/97,今1/140,趙1/72,臆25,心3/698,鏡56,銭1/284,洙0908,唐7/2390
