0452 與鄠縣源大少府宴渼陂[得寒字]

應爲西陂好，金錢罄一餐。
飯抄雲子白，瓜嚼水精寒。
無計迴船下，空愁避酒難。
主人情爛漫，持答翠琅玕。
=粵====================================================
陳永明《杜甫全集粵音注音》

【注音】
與鄠縣源大少府宴渼陂
jyu5 wu6 jyun6 jyun4 daai6 siu3 fu2 jin3 mei5 bei1

應爲西陂好，金錢罄一餐。
jing1 wai6 sai1 bei1 hou2, gam1 cin4 hing3 jat1 caan1
平仄平平仄，平平仄仄平
-----------------------------------------------------
飯抄雲子白，瓜嚼水精寒。
faan6 caau1 wan4 zi2 baak6, gwaa1 zoek3 seoi2 zing1 hon4
仄平平仄仄，平仄仄平平
-----------------------------------------------------
無計迴船下，空愁避酒難。
mou4 gai3 wui4 syun4 haa6, hung1 sau4 bei6 zau2 naan4
平仄平平仄，平平仄仄平
-----------------------------------------------------
主人情爛漫，持答翠琅玕。
zyu2 jan4 cing4 laan6 maan6, ci4 daap3 ceoi3 long4 gon1
仄平平仄仄，平仄仄平平

【韻部】
〚3.2.5〛餐：寒韻
〚4.2.5〛寒：寒韻
〚5.2.5〛難：寒韻
〚6.2.5〛玕：寒韻

【體裁】
五律

=蕭====================================================
蕭滌非主編《杜甫全集校注》1.452,djvu629

【異文、夾注】
〖爲〗為
〖迴船〗廻舡
〖答〗荅
〖爛漫〗爛熳

【注釋】
〖1〗此詩亦天寶十三載作。黃鶴曰：「鄠縣，屬京兆，夏之有扈國也。陂在其境。」《元和郡縣圖志·關內道·京兆府》謂渼陂在鄠縣西五里。鄠縣，卽今陝西省戶縣。少府，縣尉之別稱。唐稱縣令爲明府，縣尉職位低於縣令，故稱少府。源大少府，不詳何人。或疑卽源乾曜弟匡贊長子伯良，詳「備考」。盧元昌曰：「時公與岑參同宴源大少府舟，岑得人字，公得寒字。」錢箋：「岑參得人字云：「載酒入天色，水涼難醉人。」蓋公與參頻遊渼陂也。」岑參有《與鄠縣源少府泛渼陂得人字》、《與鄠縣羣官泛渼陂》詩，蓋同時作。或謂當是十二載夏作，詳「備考」。
西陂，卽渼陂，因陂在縣西，故云。甫有《城西陂泛舟》詩。
罄，盡也。顧宸曰：「金錢罄一餐，謂源大（少）府不惜金錢，罄於一餐也。極言其宴之盛。」亦公《劉九法曹鄭瑕丘石門宴集》所謂「華筵直一金」之意也。
抄，匕也，卽今之飯匙。此用作動詞，乃以匙取飯也。張遠曰：「北人稱匕爲抄，乃抄轉也。」仇注：「公詩『嘗稻雪翻匙』，可以互證。陸放翁云：「雲子翻匙新稻飯，天吳拆繡舊衣襦。」此本引杜，而兼能注杜。」雲子，本爲神仙服食之物。《漢武帝內傳》：「北陵綠阜太上之藥，風實、雲子、玉津、金漿。」宋袁文《甕牖間評》卷六：「杜陵詩云：『飯抄雲子白。』蓋謂飯可以比雲子之白也。至後世則便以飯爲雲子，故唐子西詩云：『雲子滿田行可擣。』又汪彥章詩云：『秋來雲子滑流匙。』更不究雲子爲何物，見杜工部有『飯抄』之句，竟指飯爲雲子也。然雲子乃神仙之食。」
水精，同水晶。汪瑗曰：「雲子比飯色白，水精比瓜味寒。」仇注引《杜臆》曰：「罄錢設粲，酒肴必盛，獨言飯瓜，稱其尤異者耳。」
《分門集注》引趙次公曰：「言主人苦相勸酒，無計避之耳。」仇注引方回曰：「無計迴船，有投轄意。」邵寶曰：「避酒難，言主人留意之篤，欲避而難耳。」張溍曰：「寫出舟中強飲狀。」楊注：「琴參亦有此題詩，結句云：『憐君公事後，陂上日娛賓。』少府蓋好客而喜縱飲者。」
爛漫，猶繾綣也。
翠琅玕，美玉也。張衡《四愁詩》：「美人增我翠琅玕，何以報之雙玉盤。」仇注：「翠琅玕，比主人之情重，故持詩以答之。邵（寶）云：以詩比美玉。非也。」持者，持此詩也。汪瑗曰：「比己作詩，以答主人盛情。」

【備考】
關於「飯抄雲子白」之異解
許顗日：杜詩：「飯抄雲子白。」雲子，雨也，言如雨點爾。出荀子《雲賦》。又，葛洪《丹經》用「雲子」，碎雲母也。今蜀中有碎礫，狀如米粒圓白，雲子石也。（《彥周詩話》）
趙次公曰：雲子，指言菰米飯也。西陂中則有菰矣。宋玉云：主人女炊香菰之飯。惟菰米之香滑潔白，然后足以當雲子之譬。或曰菰米本黑，不白也。然公詩有云：「秋菰爲黑穟，精鑿成白粲。」（按見《行官張望補稻畦水歸》）則舂之精乃白矣。（《新刊校定集注杜詩》卷十八）
方弘靜曰：「飯抄雲子白」，佛經以稻爲雲子。《文選》：汝陽之稼如雲，「雲子」二字自佳。（《千一錄》卷九）
朱鶴齡曰：雲子，以擬飯之白耳。……升菴《韻藻》引山稻名雲子，……直以雲子爲稻名，不知何本？次公指爲菰米，則前人已駁其謬。（《杜工部詩集輯注》卷二）
顧宸曰：「抄」字，義如抄沒之抄，謂盡食其飯，與「嚼」字義對。（《辟疆園杜詩注解》五律卷一）
李黼平曰：《與源大少府宴渼陂》：「飯抄雲子白，瓜嚼水晶寒。」注：「北人謂匕爲抄，公詩『嘗稻雪翻匙』可以互證。」如注言，是以抄爲匙，匕之屬，不能與「嚼」字對矣。按韓（愈）詩「匙抄爛飯穩送之」，言以匙抄飯也。正用杜詩此句「抄」字。（《讀杜韓筆記》卷上）
劉開揚曰：按杜詩稱源大，《新唐書，源乾曜傳》：開元中，其三子已倶任京師，《宰相世系表》，源乾曜子姪居長有數人：乾曜長子復，華州刺史；其兄翁歸子修業，涇州刺史；弟匡度子安都，太原少尹；弟匡贊長子伯良，未詳何官。岑、杜詩中均未言源少府爲宰相子，且據《舊唐書·北狄列傳·渤海靺鞨傳》：源復開元十四年已爲鴻臚少卿，左遷澤州刺史，此當非源復。修業、安都未有弟，而伯良有弟幼良、少良二人，源大少府疑卽伯良。（《岑參詩集編年箋注·與鄠縣源大少府宴渼陂得人字》詩注）
又曰：（岑參）與鄠縣源少府（疑爲伯良）及杜甫等泛舟渼陂，有《與鄠縣羣官泛渼陂》、《與鄠縣源少府泛渼陂》詩，杜甫亦有《與鄠縣源大少府宴渼陂》詩。《渼陂行》亦云：「岑參兄弟皆好奇，攜我遠來遊渼陂。」……詩又云：「菱葉荷花淨如拭。」乃夏日作。黃鶴、仇兆鰲均繋於天寶十三載，然十三載四月岑參已赴北庭，恐當是十二載事。（《岑參詩集編年箋注·岑參年譜·天寶十二載》）
=全====================================================
《全唐詩》7.2399,PDF7.178,《御製全唐詩》2530

【異文、夾注】
〖飯抄雲子白〗飯抄雲子[碎雲母。比米之白。]白
〖主人情爛漫〗主人情爛熳
=奭====================================================
王嗣奭《杜臆》34,PDF87,42,PDF1.112

【異文、夾注】
〖1〗與鄠縣源大少府宴渼陂得寒字

【評論】
風實、雲子，俱不可曉，總是太上之藥，何必深求。然必非菰米，葛洪《丹經》云「碎雲母」，近是。觀「雲子」對「水精」，而答以「翠琅玕」，可見。
=====================================================
錢謙益《錢注杜詩》
=====================================================
顧宸《辟疆園杜詩註解》7.53
=仇===================================================
仇兆鰲《杜詩詳註》1.185,PDF1.258,津PDF3.14,津PDF16.4,PDF1.241

【異文、夾注】
〖1〗與鄠縣源大少[去聲]府宴渼陂
〖應爲西陂好〗應[平聲]爲[去聲]西陂好
〖無計迴船下〗無計迴船下[去聲]
〖主人情爛漫〗主人情爛熳

【大意】
〚〛上四敍宴陂品物，下則感少府而答之以詩也。◯《杜臆》：罄錢設粲，酒肴必盛，獨言飯瓜，稱其尤異者耳。◯方回云：無計迴船，有投轄意。

【注釋】
〖1〗得寒字。◯梁氏編在天寶十四載，此亦無據。今依類入西陂詩內。◯鶴注：鄠縣，卽夏之有扈國。《唐書》：鄠縣，屬京兆府。◯錢箋：時岑參同遊，得「人」字，云：「載酒入天色，水涼難醉人。」公蓋與參頻遊渼陂也。
〖西陂〗西陂，卽渼陂。
〖金錢〗《前漢·淮南王安傳》：多予金錢。
〖一餐〗又《梁孝王傳》：爲帝一餐。
〖飯抄雲子白〗北人稱匕爲抄，乃抄轉也。◯錢箋：《漢武內傳》：太上之藥，有風實、雲子、玉津、金漿。葛洪《丹經》：雲子，碎雲母也。朱注：雲子，以擬飯之白耳。升菴《韻藻》引山稻名雲子，直以雲子爲稻名，不知所本。次公指爲菰米，則前人已駁其謬矣。◯公詩「嘗稻雪翻匙」，可以互證。陸放翁云：「雲子翻匙新稻飯，天吳拆繡舊衣襦。」此本引杜，而兼能注杜。
〖水精〗《廣雅》：水晶，石英也。《山海經》：水玉，卽水晶。《本草》：信州武昌有水晶。
〖迴船〗梁簡文帝詩：那得久迴船。
〖爛漫〗班彪《海賦》：煥爛熳以成章。《上林賦》：爛熳遠遷。
〖持答翠琅玕〗張衡《四愁詩》：美人贈我青琅玕，何以報之雙玉盤。曹植詩：腰佩翠琅玕。翠琅玕，比主人之情重，故持詩以答之。邵云：以詩比美玉，非也。

【按語】
班彪賦名《覽海賦》。
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》77,PDF147

【譯文】
〚〛

=今====================================================
張志烈主編《杜詩全集（今注本）》1.179,PDF245

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/262,仇1/185,校1/452,虎1/200,全77,新1/125,今1/179,趙1/152,臆49,心2/354,鏡75,銭1/304,洙0944,唐7/2399
