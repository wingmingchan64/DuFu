0527 奉先劉少府新畫山水障歌

堂上不合生楓樹，怪底江山起煙霧。
聞君掃卻赤縣圖，乘興遣畫滄洲趣。
畫師亦無數，好手不可遇。
對此融心神，知君重毫素。
豈但祁岳與鄭虔，筆迹遠過楊契丹。
得非玄圃裂？無乃瀟湘翻？
悄然坐我天姥下，耳邊已似聞清猿。
反思前夜風雨急，乃是蒲城鬼神入。
元氣淋漓障猶濕，眞宰上訴天應泣。
野亭春還雜花遠，漁翁暝踏孤舟立。
滄浪水深青冥闊，攲岸側島秋毫末。
不見湘妃鼓瑟時，至今班竹臨江活。
劉侯天機精，愛畫入骨髓。
自有兩兒郎，揮灑亦莫比。
大兒聰明到，能添老樹巓崖裏。
小兒心孔開，貌得山僧及童子。
若耶溪，雲門寺，
吾獨胡爲在泥滓？青鞋布襪從此始！
=粵====================================================
陳永明《杜甫全集粵音注音》

【注音】
奉先劉少府新畫山水障歌
fung6 sin1 lau4 siu3 fu2 san1 waak6 saan1 seoi2 zoeng3 go1

堂上不合生楓樹，怪底江山起煙霧。
tong4 soeng6 bat1 hap6 sang1 fung1 syu6, gwaai3 dai2 gong1 saan1 hei2 jin1 mou6
-----------------------------------------------------
聞君掃卻赤縣圖，乘興遣畫滄洲趣。
man4 gwan1 sou3 koek3 cek3 jyun6 tou4, sing4 hing3 hin2 waa6 cong1 zau1 ceoi3
-----------------------------------------------------
畫師亦無數，好手不可遇。
waa6 si1 jik6 mou4 sou3, hou2 sau2 bat1 ho2 jyu6
-----------------------------------------------------
對此融心神，知君重毫素。
deoi3 ci2 jung4 sam1 san4, zi1 gwan1 zung6 hou4 sou3
-----------------------------------------------------
豈但祁岳與鄭虔，筆迹遠過楊契丹。
hei2 daan6 kei4 ngok6 jyu5 zeng6 kin4, bat1 zik1 jyun5 gwo3 joeng4 hat1 daan1
-----------------------------------------------------
得非玄圃裂？無乃瀟湘翻？
dak1 fei1 jyun4 pou2 lit6, mou4 naai5 siu1 soeng1 faan1
-----------------------------------------------------
悄然坐我天姥下，耳邊已似聞清猿。
ciu3 jin4 zo6 ngo5 tin1 mou5 haa6, ji5 bin1 ji5 ci5 man4 cing1 jyun4
-----------------------------------------------------
反思前夜風雨急，乃是蒲城鬼神入。
faan2 si1 cin4 je6 fung1 jyu5 gap1, naai5 si6 pou4 sing4 gwai2 san4 jap6
-----------------------------------------------------
元氣淋漓障猶濕，眞宰上訴天應泣。
jyun4 hei3 lam4 lei4 zoeng3 jau4 sap1, zan1 zoi2 soeng6 sou3 tin1 jing1 jap1
-----------------------------------------------------
野亭春還雜花遠，漁翁暝踏孤舟立。
je5 ting4 ceon1 waan4 zaap6 faa1 jyun5, jyu4 jung1 ming4 daap6 gu1 zau1 lap6
-----------------------------------------------------
滄浪水深青冥闊，攲岸側島秋毫末。
cong1 long4 seoi2 sam1 cing1 ming4 fut3, ji1 ngon6 zak1 dou2 cau1 hou4 mut6
-----------------------------------------------------
不見湘妃鼓瑟時，至今班竹臨江活。
bat1 gin3 soeng1 fei1 gu2 sat1 si4, zi3 gam1 baan1 zuk1 lam4 gong1 wut6
-----------------------------------------------------
劉侯天機精，愛畫入骨髓。
lau4 hau4 tin1 gei1 zing1, oi3 waa6 jap6 gwat1 seoi5
-----------------------------------------------------
自有兩兒郎，揮灑亦莫比。
zi6 jau5 loeng5 ji4 long4, fai1 saa2 jik6 mok6 bei2
-----------------------------------------------------
大兒聰明到，能添老樹巓崖裏。
daai6 ji4 cung1 ming4 dou3, nang4 tim1 lou5 syu6 din1 ngaai4 leoi5
-----------------------------------------------------
小兒心孔開，貌得山僧及童子。
siu2 ji4 sam1 hung2 hoi1, maau6 dak1 saan1 zang1 kap6 tung4 zi2
-----------------------------------------------------
若耶溪，雲門寺，
joek6 je4 kai1, wan4 mun4 zi6
-----------------------------------------------------
吾獨胡爲在泥滓？青鞋布襪從此始！
ng4 duk6 wu4 wai4 zoi6 nai4 zi2, cing1 haai4 bou3 mat6 cung4 ci2 ci2

【韻部】
〚3.1.7〛樹：遇韻
〚3.2.7〛霧：遇韻
〚4.2.7〛趣：遇韻
〚5.1.5〛數：遇韻
〚5.2.5〛遇：遇韻
〚6.2.5〛素：遇韻
〚7.2.7〛丹：寒韻
〚8.2.5〛翻：寒韻
〚9.2.7〛猿：元韻
〚10.1.7〛急：緝韻
〚10.2.7〛入：緝韻
〚11.1.7〛濕：緝韻
〚11.2.7〛泣：緝韻
〚12.2.7〛立：緝韻
〚13.1.7〛闊：曷韻
〚13.2.7〛末：曷韻
〚14.2.7〛活：曷韻
〚15.2.5〛髓：紙韻
〚16.2.5〛比：紙韻
〚17.2.7〛裏：紙韻
〚18.2.7〛子：紙韻
〚20.1.7〛滓：紙韻
〚20.2.7〛始：紙韻

【體裁】
七古

【補充說明】
〚19.2.3〛寺，去聲，不押韻。
=典====================================================
《引典出處》

【注釋】
〖1〗
〖堂上不合生楓樹〗
〖怪底江山起煙霧〗
〖聞君掃卻赤縣圖〗
〖乘興遣畫滄洲趣〗
〖畫師亦無數〗
〖好手不可遇〗
〖對此融心神〗
〖知君重毫素〗
〖豈但祁岳與鄭虔〗
〖筆迹遠過楊契丹〗
〖得非玄圃裂〗
〖無乃瀟湘翻〗
〖悄然坐我天姥下〗
〖耳邊已似聞清猿〗
〖反思前夜風雨急〗
〖乃是蒲城鬼神入〗
〖元氣淋漓障猶濕〗
〖眞宰上訴天應泣〗
〖野亭春還雜花遠〗
〖漁翁暝踏孤舟立〗
〖滄浪水深青冥闊〗
〖攲岸側島秋毫末〗
〖不見湘妃鼓瑟時〗
〖至今班竹臨江活〗
〖劉侯天機精〗
〖愛畫入骨髓〗
〖自有兩兒郎〗
〖揮灑亦莫比〗
〖大兒聰明到〗
〖能添老樹巓崖裏〗
〖小兒心孔開〗
〖貌得山僧及童子〗
〖若耶溪〗
〖雲門寺〗《南史》卷三十：胤以會稽山多靈異，往遊焉，居若邪山雲門寺。初，胤二兄求、點並棲遁，求先卒，至是胤又隱，世號點爲「大山」，胤爲「小山」，亦曰：「東山」。兄弟發迹雖異，克終皆隱，世謂何氏三高。（3.790）
〖吾獨胡爲在泥滓〗
〖青鞋布襪從此始〗
=郭===================================================
郭知達《新刊校定集注杜詩》臺PDF1.251,中PDF3.99,四1068-75

【異文、夾注】
〖聞君掃卻赤縣圖〗聞君掃却赤縣圖
〖筆迹遠過楊契丹〗筆跡遠過楊契丹
〖無乃瀟湘翻〗無乃瀟湘飜
〖攲岸側島秋毫末〗欹岸側島秋毫末
〖至今班竹臨江活〗至今斑竹臨江活

【注釋】
〖1〗趙云：此詩篇中使字，云不合，云怪底，云得非，云無乃，云似聞，云乃是，皆以形容其所畫景物之逼眞也。云玄圃，云瀟湘，云天姥，乃取仙山及人間奇境稱比之也。
〖乘興遣畫滄洲趣〗《史記·孟子傳》：中國名曰赤縣神州。謝玄暉：旣歡懷祿情，復協滄州趣。◯趙云：《史記》：中國名曰赤縣神州。言比幽遠之地，明顯靈異也。後世京邑屬縣，有赤、有畿，其浩穰者爲赤。奉先乃今之蒲城縣也。縣東有蒲城，西魏亦以爲名。劉少府善畫，爲奉先之景物，猶未曠遠，故杜云聞其掃赤縣圖，乘興遣劉公，更作滄州之幽趣矣。何以知其初爲奉先景物圖？以公《橋陵詩》云：居然赤縣立，此篇下文有云：乃是蒲城鬼神入，則所謂赤縣，正指奉先明矣。
〖知君重毫素〗趙云：蓋公之意，言旣遇劉公，遣畫滄州趣矣，劉公對此圖而心神融釋，無他，劉公之心，亦自重其毫素而樂爲之也。融，乃《列子》骨肉都融之義。左太沖《招隱》詩：前有寒泉井，聊可瑩心神。《文賦》云：爲毫素之所擬。注：毫，筆也。書縑曰素。而《五君詠》有曰：向秀甘淡薄，深心託毫素。
〖豈但祁岳與鄭虔〗祁岳、鄭虔，當時善畫者。
〖得非玄圃裂〗《離騷》：朝發軔於蒼梧，夕來至乎玄圃。圃在崑崙山，所以有仙人居焉。《山海經》曰：閬風之山，上倍之，是謂玄圃。
〖無乃瀟湘翻〗王徵君詩：窈藹瀟湘空。
〖耳邊已似聞清猿〗天姥，山名也。謝靈運《登海嶠》詩：哀猿響南蠻。又：暝投剡中宿，明登天姥岑。◯《杜補遺》：《吳越郡國志》：天姥山與括蒼山相連。石壁上有字，高不可識，春月則聞簫鼓笳吹之聲也。◯趙云：祁岳、鄭虔、楊契丹三人，皆士人之善畫山水者。契，音詰；姥，音莫五切。皆言所畫山水者此趣也。《葛仙公傳》云：崑崙一曰玄圃，一曰積石瑤房一曰閬風臺，一曰華蓋天柱，皆仙人所居也。
〖眞宰上訴天應泣〗趙云：可謂佳句之雄拔者。本朝錢希白《洞微志》云：無雲而雨，謂之天泣。
〖野亭春還雜花遠〗丘希範書：雜花生樹。
〖攲岸側島秋毫末〗孟子云：明足以察秋毫之末。
〖至今班竹臨江活〗帝之二女啼，以涕揮竹盡斑。薛云：《楚詞·遠遊》：使湘靈鼓瑟兮，令海若舞馮夷。◯趙云：以狀所畫之竹，言湘妃遠矣，不親見其鼓瑟時，但餘斑竹在耳。張華《博物志》：舜之二妃淚下，染竹卽斑。妃死爲湘水神，故曰湘妃竹。
〖劉侯天機精〗《莊子》：嗜欲深者，其天機淺。
〖貌得山僧及童子〗趙云：禰衡有大兒孔文舉，小兒楊德祖。
〖青鞋布襪從此始〗《杜補遺》：《南史》：何胤，字子季，隱居不仕。會稽山多靈異，往遊焉，居若耶山雲門寺。初，胤二兄求、點並栖遁，逮胤又隱焉。世號點爲小山，胤爲大山，亦曰步山兄弟，又云大隱、小隱。
=蕭====================================================
蕭滌非主編《杜甫全集校注》1.527,djvu704

【異文、夾注】
〖卻〗却
〖翻〗飜
〖猿〗猨
〖眞宰〗真宰
〖攲〗欹
〖爲〗為
〖巓〗巔 

【注釋】
〖1〗此詩與前首同時作。舊編在天寶十四載《自京赴奉先縣詠懷五百字》後，不確。《唐六典·三府督護、州縣官吏》：「萬年、長安、河南、洛陽、奉先、晉陽令一人，正五品上」、「尉六人，從八品下」。
《懶眞子》：「縣尉呼爲少府者，古官名也。漢《百官表》云：大司農供軍國之用，少府則奉養天子，名曰禁錢。府是別藏，少者小也，故稱少府，以臣大司農也。蓋國朝之初，縣多惟令尉，令旣呼明府，故尉呼少府，以亞於縣令。」（卷一）
《文苑英華》卷三三九載此詩，題作《新畫山水障歌》，題下注云：「奉先尉劉單宅作。」
劉少府，卽劉單。天寶二年狀元，天寶六載，任高仙芝安西幕判官。岑參有《武威送劉單判官赴安西行營便呈高開府》詩。後代宗朝官至禮部侍郎。
邵寶曰：「障，屛障，若今之圍屛。」
山水障，卽畫有山水的屛障。
浦注：「時公在奉先，少府列障於其堂，要公作歌。」
范梈曰：「歌行之奇絕者。」
不合，不該。
仇注：「唐方言『底』字，作『何』字解。《顏氏家訓》、師古《匡謬》云：何物爲底。此本言何等物，其後遂省何言，直云等物耳。」「乍見而怪，甚言作勢之異。」
楊萬里曰：「詩有驚人句，杜《山水障》：『堂上不合生楓樹，怪底江山起煙霧。』」（《誠齋詩話》）
申涵光曰：「起得突兀驚人，與高堂見生鶻同法。」（《杜詩集評》卷五引）
吳瞻淇曰：「起勢突兀，工於發端，驟讀之如睹眞山水，及讀至三、四，然後知爲畫也。」（《杜詩提要》卷五引）
江浩然曰：「新畫障楓樹江山，盡如眞像，故曰不合生起煙霧也。」
掃卻，畫成。掃，有一揮而就意。
趙次公曰：「《史記》：『中國名曰赤縣神州。』言比幽遠之地明顯靈異也。後世京邑屬縣有赤有畿，其浩穰者爲赤。」
蔡夢弼曰：「按《地理志》，奉先縣屬京兆郡。甫集有《橋陵詩》「居然赤縣立」是也。赤縣圖乃畫華山也。」「滄洲趣，乃畫滄海也。」
吳曾曰：「謝玄暉《之宣城出新林浦向板橋》詩云：『旣歡懷祿情，復協滄洲趣。』李善注曰：『揚雄《檄靈賦》云：世有黃公者，起於滄洲，怡神養性，與道浮遊。』➀方悟杜子美《劉少府山水障歌》：『聞君掃卻赤縣圖，乘興遣畫滄洲趣。』」（《能改齋漫錄》卷七）
王嗣奭曰：「所畫本奉先山水，而不爲奉先所局，乘興自遣，遂寫滄洲。此一句乃一篇之綱。」
黃生曰：「前云天姥，後云若耶，知所畫蓋越中山水，其地近海，故云『滄洲趣』也。」
仇注：「赤縣圖，別是一幅，滄洲趣，指屛中山水。」
左思《招隱詩》：「前有寒泉井，聊可凝心神。」
融心神，蓋《丹青引》所謂「意匠慘澹經營中」也。蔡夢弼曰：「毫，筆也；素，縑也。」
仇注：「揮毫於素絹也。」
祁岳，一作祁樂。排行第四。河東（今山西永濟）人。玄宗時畫家。
夏文彥《圖繪寶鑑·補遺》謂其「工山水」。
岑參有《臨洮客舍留別祁四》、《送祁樂歸河東》等詩。
《新唐書·鄭虔傳》：「虔善圖山水」，「嘗自寫其詩並畫以獻，帝大書其尾曰『鄭虔三絕』」。
王洙曰：「祁岳、鄭虔，當世善畫者。」
張彥遠《歷代名畫記》卷八：「（隋）楊契丹（上品中），官至上儀同。僧悰云：『六法備該，甚有骨氣，山東體制，允屬伊人。』在閻立本下。」
蔡夢弼曰：「言劉之筆迹過於楊，則祁鄭不足道也。」
《楚辭·離騷》：「朝發軔於蒼梧兮，夕余至乎玄圃。」
《淮南子·墬形訓》：「崑崙之丘，或上倍之，是謂涼風之山，登之而不死，或上倍之，是謂懸圃，登之乃靈。」
東方朔《十洲記》：「崑崙山有三角，其一正西，曰玄圃之臺。」
玄圃，山名，傳說中仙人之所居。
《山海經·中山經》：「灃沅之風，交瀟湘之淵。」瀟水在今湖南永州市東注入湘江，世稱瀟湘。
盧元昌曰：「畫中布勢，疑於玄圃裂，瀟湘翻。」
《大平寰宇記·江南東道八·越州》：「剡縣天姥山，在縣南八十里。」
謝靈運詩《登臨海嶠初發彊中作》：「瞑投剡中宿，明登天姥岑。」
李白《夢遊天姥吟留別》：「謝公宿處今尙在，淥水蕩漾清猿啼。」
錢箋：「《壯遊》詩：『歸帆拂天姥』，蓋舊遊之地，故云：『悄然坐我天姥下』也。」
吳見思曰：「如坐天姥之下，而耳聞清猿，已足移人之情矣。」此卽「融心神」之具體形容，如身臨其境，耳聞其聲。
《元和郡縣圖志·關內道一》：「奉先縣……西魏改爲蒲城縣，本屬同州，開元四年以縣北三十里有豐山，於此置睿宗橋陵，改爲奉先縣，隷京兆。」
張溍曰：「言畫巧奪造化，爲鬼神所忌。」
仇注：「風雨、蒲城，舉近景以相疑，言其巧奪造化。」
楊注：「不過夜雨之後，見此新畫障耳，一運筆便十分離奇。」
眞宰，謂主宰萬物者。
《莊子·齊物論》：「若有眞宰而特不得其朕。」
趙次公曰：「可謂佳句之雄拔者，本朝錢希白《洞微志》云：『無雲而雨，謂之天泣。』」
盧元昌曰：「昔者倉頡作字，泄造化之祕，至天雨粟，鬼夜哭。今此畫，其元氣淋漓，亦奪眞宰精髓，而天爲泣。其布勢入神如此。」
吳瞻泰曰：「謂巧奪天工，爲造物所忌。贊君至此，造想至此，眞是人間所無。」
丘遲《與陳伯之書》：「暮春三月，江南草長，雜花生樹，羣鶯亂飛。」
吳見思曰：「又見野亭春花，漁舟夜渡。」
仇注：「春還，謂春氣迴還。」
蔡夢弼曰：「滄浪，水名；毫末，謂筆端也。」
仇注：「滄浪在楚，青溟指海。」
吳見思曰：「青溟如滄海之深，秋毫有島嶼之勢。」
《孟子·梁惠王上》：「明足以察秋毫之末。」
盧元昌曰：「遠望之，見青溟之闊；近察之，在秋毫之末。」
施鴻保曰：「疑青溟『溟』字，本只作『冥』，亦謂是天。言滄浪之水，與天無際，猶上下天光，一碧萬頃也。」
按：對詩情畫意領略不同，以上諸解皆通，且有助於啟導讀者之思路。
《楚辭·遠遊》：「使湘靈鼓瑟兮，令海若舞馮夷。」
王逸注：「湘靈，娥皇、女英也。」
張華《博物志》：「舜崩於蒼梧，二妃啼，以淚揮竹，竹盡斑。」
仇注：「此備寫山水中景物，亭花、岸島，屬山；漁舟、滄溟，屬水，湘竹臨江，又兼映山水。」
《莊子·天運》：「天機不張，而五官皆備。」
成玄英疏：「天機，自然之樞機。」
陸機《文賦》：「方天機之駿利，夫何紛而不理。」
天機，天オ敏悟也。
邵寶曰：「深知其天機淵微，畫入骨髓。」
盧元昌曰：「此雖人工，有天機焉，非天機精，而嗜畫入髓者，不能使元氣流，眞宰訴，鬼神入，天應泣也。」
仇注：「貌，描繪工肖也。」
吳見思曰：「更有兩兒，足嗣其妙，大兒能添樹石，小兒又工人物，所以共成此畫也。」
《大平寰宇記·江南東道八·越州》：「會稽，若耶溪，在縣東南二十八里。」
《水經注·漸江水》：「若耶溪，溪水上承嶕峴麻谿，谿之下，孤潭周數畝，甚清深。」「麻潭下注若耶溪，水至清，照眾山倒影，窺之如畫。」「又有玉笥、竹林、雲門、天柱精舍，並疏山創基，架林裁宇，割澗延流，盡泉石之好，水流徑通。」
《輿地紀勝》卷十《紹興府景物下》：「雲門山，在會稽南三十一里，有雍熙寺，爲州之偉觀，昔王子敬居此，有五色祥雲，詔建寺號雲門。」
《杜補遺》曰：「《南史》：『何胤字子季，隱居不仕，會稽山多靈異，往遊焉，居若耶山雲門寺。』」➁（《九家注》卷四引）〘梁書卷五十一列傳第四十五〙
若耶溪，在今浙江紹興東南，發源於若耶山，今名平水江。雲門寺，在今紹興南雲門山上。
《詩·邶風·式微》：「微君之躬，胡爲乎泥中。」
吳見思曰：「披圖而見若耶雲門，尙足動我遐想，我獨胡爲乎泥中乎？當具青鞋布襪，從此長往矣。」
浦注：「末忽因畫而動出世之思，更有含毫邈然之趣。」
陳式曰：「因畫山水，動眞山水之思，本只贊畫，不是言志。」
按：陳說極是。
吳農祥曰：「以突兀起，以縹緲終。」（《杜詩集評》卷五引）
楊注：「結到移情處，宛如眞境，神遊題外，尤覺去路邈然。」

【評論】
謝省曰：此山水障歌，一篇之中，微則竹樹花草，變則煙霧風雨，仙境則滄洲玄圃，州邑則赤縣蒲城，山則天姥，水則瀟湘，人則漁翁釋子，物則猿猱舟船，妙則鬼神，怪則湘靈，無不備足。（《杜詩長古注解》上卷）
王愼中曰：詠馬詠畫，皆化出唐人一種工麗之體，而獨高古。蓋其用心在於自成，不欲隨心作據也。（《杜五部集五家評本》卷一引）
王嗣奭曰：畫有六法，氣韻生動第一，骨法用筆次之。杜以畫法爲詩法，通篇字字跳躍，天機盎然，見其氣韻。乃「堂上不合生楓樹」，突然而起，從天而下，已而忽入「前夜風雨急」，已而忽入「兩兒揮灑」，突兀頓挫，不知所自來，見其骨法。至末因貌山僧，轉雲門、若耶，青鞋布襪，闋然而止，總得畫法經營位置之妙，而篇中最得畫家三昧，尤在「元氣琳漓障猶濕」一語，試一想像，此畫至今在目，眞是下筆有神，而詩中之畫，令顧、陸奔走筆端。（顧、陸，指大畫家六朝三傑之顧愷之和陸探微。）（《杜臆》卷一）
黃生曰：贊畫似眞，人皆知之，至其靈變超忽，則非餘人思路所及。描寫與贊賞，分作數層，反覆濃至。（《杜詩說》卷三）
朱彝尊曰：長短句相錯，挺勁中宛轉合拍，故佳。又曰：寫得煙雲恍惚，見畫品之妙。（《杜詩集評》卷五引）
李因篤曰：意之所至，筆輒隨之，遂覺處處暢滿。（《杜詩集評》卷五引）
兪瑒曰：起筆聳拔，中間「得非」、「無乃」等字，意象縹緲，故以風雨鬼神接之。（《杜詩集評》卷五引）
董納夫曰：凡起筆太奇，當接平筆，以醒其意；起筆太平，當接警筆，以竦其觀。如此起太奇，令人莫測，則接「聞君」二句以明之。若「天下幾人畫古松」，一起太平，下接「絕筆長風」句以聳之。往往如是。（《漁洋古詩選》七言卷五引）
吳瞻泰曰：一起突然而來，一結攸然而逝，皆不可以繩尺求者。來時以眞入畫，逝時以畫入眞，靈變生動，雲煙縹緲，亦正與畫法相似。（《杜詩提要》卷五）
沉德潛曰：題畫詩自少陵詩開出異境，後人往往宗之。（《唐詩別裁》卷六）
楊倫曰：字字飛騰跳躍，篇中無數山水境地人物，縱橫出沒，幾莫測其端倪。（《杜詩鏡銓》卷三）
方東樹曰：章法作用，奇怪神妙，此爲第一。韓、蘇以下無之。又曰：每接不測，奇幻無倫。（《昭味詹言》卷十二）

【備考】
袁枚曰：少陵詩稱「若耶溪，雲門寺，布襪青鞋從此始」。似是一大名勝。壬子三月，余慕而往遊，山在平地，數峯高丈許，溪流不及鏡湖。深悔爲少陵詩所誤。蓋少陵亦係耳聞，並未親到也。（《隨園詩話補遺」卷五）
汪灝曰：官署之堂，例圖其所轄之疆界，今一縣中，宰尉莫不然也。觀嚴公所畫蜀道圖可見。意少府堂，當亦有縣圖，今劉掃卻，與其子新畫山水障，公賞之，爲此作。（《樹人堂讀杜詩》卷四）

【永明校記】
➀吳曾《能改齋漫錄》引李善注，注文止於「與道浮遊。」《杜甫全集校注》「遊。」之後缺「』」。後文「方悟杜子美」云云，爲吳曾之語，非出自李善注。
➁《南史》（《梁書》）引文止於「雲門寺」，故引文後需兩個關引號，一屬《南史》，一屬《杜補遺》。《杜甫全集校注》缺引《南史》之關引號。
=全====================================================
《全唐詩》7.2266,PDF7.45,《御製全唐詩》2383

【異文、夾注】
〖1〗奉先劉少府新畫山水障歌[英華題作新畫山水障歌奉先尉劉單宅作]
〖怪底江山〗怪底江山[一作山川]
〖豈但祁岳〗豈但祁岳[畫錄有名無迹者二十五人。祁岳在李國恆之上。一云乃祁樂之誤。岑參有送祁樂詩。]
〖楊契丹〗楊契丹。[隋參軍楊契丹。山東人。六法兼修。]*
〖得非玄圃裂〗得非懸圃裂[一作坼]
〖乃是蒲城〗乃[一作恐]是蒲[一作滿]城
〖障猶濕〗障猶溼
〖漁翁暝踏孤舟立〗漁翁暝蹋孤舟立
〖滄浪水深青冥闊〗滄浪水深青溟闊。[一作滄浪之水深且闊]*
〖攲岸側島秋毫末〗攲岸[一作峯]側島[一作岸]秋毫末
〖班竹〗斑竹
〖貌得山僧〗貌[音邈]得山僧
〖雲門寺〗雲門寺。[俱在會稽。]*

1. 元氣淋漓障猶溼，《御製全唐詩》溼作濕。
=名====================================================
《名家注評全唐詩》370,PDF428

【異文、夾注】
〖聞君掃卻赤縣圖〗聞君掃卻赤縣圖。[錢謙益：劉爲奉先尉，寫其邑之山水，故曰赤縣圖。]*
〖悄然坐我天姥下〗悄然坐我天姥下。[錢謙益：公《壯遊》詩「歸帆拂天姥」，蓋舊遊之地，故云：「悄然坐我天姥下。」]*
〖滄浪水深青冥闊〗滄浪水深青溟闊

【注釋】
〖1〗劉少府：《文苑英華》本有注云：「奉先尉劉單宅作。」唐時尊稱縣令爲明府，縣尉爲少府。山水障：畫著山水的屛障。
〖底〗唐方言，作何字解。
〖掃卻〗畫了。掃，謂一揮而就。
〖滄洲趣〗隱士們流連山水的樂趣，卽指上所見山水畫。
〖毫素〗作畫所用的毛筆和絹素。
〖祁岳與鄭虔〗皆杜甫同時人，俱工山水畫。
〖楊契丹〗隋朝大畫家。
〖玄圃〗亦作「縣圃」，在昆侖山巓 ，仙人所居。
〖天姥〗山名，在浙江。杜甫早年曾遊歷此山。
〖蒲城〗卽奉先縣。《寰宇記》：蒲城縣，本漢重泉縣，開元中改爲奉先。
〖元氣淋漓〗形容筆墨的飽滿酣暢，巧奪天工。元氣，天地自然之氣。
〖眞宰〗天神。
〖暝〗薄暮時。
〖滄浪〗水名。此處形容水色之清。
〖青冥〗此作「青溟」。猶碧海。
〖秋毫末〗秋毫之未，極言其細。
〖亦莫比〗也無人能比得上。
〖貌得〗畫得。貌，描繪工肖。
〖若耶溪〗在浙江紹興縣若那山下，溪上有云門寺。
〖泥滓〗泥淖。猶言濁世。

【評論】
謝省《杜詩長古注解》：此詩一篇之中，微則竹樹花草，變則煙霧風雨，仙境則滄洲玄圃，州邑則赤縣蒲城，山則天姥，水則瀟湘，人則漁翁釋子，物則猿猱舟船，妙則鬼神，怪則湘靈，無所不備。而縱橫出沒，幾莫測其端倪。
趙汸《杜工部五言律詩》：此詩篇中使字：云不合，云怪底，云得非，云無乃，云似聞，云乃是，皆以形容其所畫景物之逼眞也；云縣圃，云瀟湘，云天姥，乃取訕山及人間奇境稱比之也。
王嗣奭《杜臆》：畫有六法，氣韻生動第一，骨用筆次之。杜以畫法爲詩法，通篇字字跳躍，天機盎然，此其氣韻也。如「堂上不合生楓樹」，突然而起，已而忽入滿城風雨，已而忽入兩兒揮灑，飛騰頓挫，不知所自來，此其骨法也。至末因貌得山僧，忽轉到若耶云門，青鞋布襪，閹然而止。總得畫法經營之妙，而篇中最得畫家三昧，尤在「元氣淋漓障猶濕」一語。試一想像，此畫至今在目，詩中有畫，信然。
=奭====================================================
王嗣奭《杜臆》36,PDF89,45,PDF1.117

【評論】
唐時京邑屬縣，有赤有畿，其浩穰者爲赤，故前有「赤縣官曹擁才傑」之句。而奉先次赤，劉爲奉先尉，以其邑之山水爲障，故云「掃卻赤縣圖」。所畫本奉先山水，而不爲奉先所局，乘興自遣，遂寫滄洲，此一句乃一篇之綱。前後描寫，大而玄圃、瀟湘，細而野亭、側島，皆滄洲景。而身苦漂泊，亦思歸老滄洲，故以青鞋布襪終焉，此用謝玄暉語。◯畫有六法：「氣韻生動」第一，「骨法用筆」次之。杜以畫法爲詩法，通篇字字跳躍，天機盎然，見其氣韻。乃「堂上不合生楓樹」，突然而起，從天而下，已而忽入「前夜風雨急」，已而忽入兩兒揮灑，突兀頓挫，不知所自來，見其骨法。至末因貌山僧，轉雲門、若耶，青鞋布襪，闋然而止，總得畫法經營位置之妙。而篇中最得畫家三昧，尤在「元氣琳漓障猶濕」一語，試一想像，此畫至今在目，眞是下筆有神；而詩中之畫，令顧、陸奔走筆端。◯奉先縣舊名蒲城。

【按語】
1. 浩穰，joeng6,繁華興盛。
2. 闋，止也。
3. 「青鞋布襪」、「謝玄暉語」，見《分門集註杜工部詩》卷十六僞蘇注。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.275,PDF1.348,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》104,PDF174

【譯文】
〚〛

=今====================================================
張志烈主編《杜詩全集（今注本）》1.261,PDF327

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
〚4〛掃卻：指畫好了。掃是指揮灑畫筆，顯示其功力純熟。滄州趣：隱士們流連山水的樂趣；指所見山水畫屛障。
〚8〛莫不是仙人住的縣圃斷裂了，恐怕是瀟水和湘水傾倒了。
〚9〛悄然：猶言不知不覺。蒲城：奉先縣舊名。
〚11〛障猶濕：墨跡未乾。屛風畫面酣暢飽滿墨跡未乾，仿佛是天神上訴、上天感泣。
〚13〛滄浪水深青而寬闊，傾斜的河岸，旁邊的小島都畫得細緻入微。
〚17〛到：至、極。
〚18〛貌：描摹。
〚20〛青鞋布襪：山林隱者的穿著。

=====================================================
講1/385,仇1/275,校1/527,虎1/318,全104,新1/203,今1/261,趙1/227,臆52,心1/243,鏡112,銭1/37,洙0229,唐2266
