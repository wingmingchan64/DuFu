0481 送裴二虯作尉永嘉

孤嶼亭何處，天涯水氣中。
故人官就此，絕境興誰同。
隱吏逢梅福，遊山憶謝公。
扁舟吾已具，把釣待秋風。
=====================================================
〚〛
=粵====================================================
陳永明《杜甫全集粵音注音》

【注音】
送裴二虯作尉永嘉
sung3 pui4 ji6 kau4 zok3 wai3 wing5 gaa1

孤嶼亭何處，天涯水氣中。
gu1 zeoi6 ting4 ho4 cyu3, tin1 ngaai4 seoi2 hei3 zung1
平仄平平仄，平平仄仄平
-----------------------------------------------------
故人官就此，絕境興誰同。
gu3 jan4 gun1 zau6 ci2, zyut6 ging2 hing3 seoi4 tung4
仄平平仄仄，仄仄仄平平
-----------------------------------------------------
隱吏逢梅福，遊山憶謝公。
jan2 lei6 fung4 mui4 fuk1, jau4 saan1 jik1 ze6 gung1
仄仄平平仄，平平仄仄平
-----------------------------------------------------
扁舟吾已具，把釣待秋風。
bin2 zau1 ng4 ji5 geoi6, baa2 diu3 doi6 cau1 fung1
平平平仄仄，仄仄仄平平

【韻部】
〚3.2.5〛中：東韻
〚4.2.5〛同：東韻
〚5.2.5〛公：東韻
〚6.2.5〛風：東韻

【體裁】
五律

=蕭====================================================
蕭滌非主編《杜甫全集校注》1.481,djvu658

【異文、夾注】
〖1〗送裴二虬作尉永嘉
〖絕〗絶

【注釋】
〖1〗黃鶴曰：「梁權道編在天寶十三載，或是。」又曰：「是時公獻三賦，俾集賢委官試文章，但送隷有司，參列選序，以爲儒術難起，遂欲歸故山、尋勝槪，觀《留贈集賢崔於二學士》詩，可知其詩與此合。」裴虯，排行第二，河東（今山西聞喜）人。子復，官至河南少尹。韓愈《河南少尹裴君墓誌銘》：「父虯，以有氣略敢諫諍爲諫議大夫，引正大疑，有寵代宗朝。屢辭官不肯拜，卒贈工部尙書。」吳曾《能改齋漫錄》卷六：「余偶讀蔣參政之奇《武昌怡亭序》云：《怡亭銘》乃永泰元年李陽冰篆，李莒八分，而裴虯作銘。又云：因過浯溪觀唐賢題名，有河東裴虯，字深源，大曆四年爲著作郎兼侍御史、道州刺史，始知杜甫所謂裴二端公者爲虯也。」歐陽修《集古錄》卷七錄有《唐裴虯怡亭銘》。大曆四年，甫流落潭州（今湖南長沙）時，有《湘江宴餞裴二端公赴道州》詩云：「鄙人奉末眷，佩服自早年。」又有《暮秋枉裴道州手札率爾遣興寄遞①呈蘇渙侍御》詩云：「憶子初尉永嘉去，紅顏白面花映肉。」皆憶天寶之交遊也。大曆五年四月，湖南兵馬使臧玠作亂，道州刺史裴虯奉命討玠，甫避亂衡州，有《江閣對雨有懷行營裴二端公》詩。永嘉縣，屬江南道溫州，爲上縣。卽今浙江溫州。尉，爲縣長吏。《新唐書·百官志四下」：上縣，尉二人，從九品上。分判眾曹，收率課調。
孤嶼亭，謝靈運爲永嘉大守時，有《登江中孤嶼》詩云：「亂流趨正絕，孤嶼媚中川。雲日相輝映，空水共澄鮮。」《大平寰宇記·江南東道·溫州》：「孤嶼，在州南四里，永嘉江中渚，長三百丈，闊七十步，嶼有二峯。」靈運所登，後人建亭其上。李白《與周剛青溪玉鏡潭宴別》詩云：「康樂上官去，永嘉遊石門。江亭有孤嶼，千載迹猶存。」永嘉濱海，故曰天涯，言其遼遠；嶼在江心，故曰水氣中，言其霧濃也。
故人，指裴。
絕境，佳勝之地，卽謝詩所謂「雲日相輝映，空水共澄鮮」也。
興，卽登臨吟詠之興。興誰同，言己不能同往也。
隱吏，猶吏隱，指裴。古人常稱官職低微，不以利祿縈心，雖居官而與隱士同者爲吏隱。甫於成都《院中晚晴懷西郭茅舍》詩卽云：「浣花溪裏花饒笑，肯信吾兼吏隱名。」《漢書·梅福傳》：「爲郡文學，補南昌尉。」「至元始中，王莽顓政，福一朝棄妻子，去九江，至今傳以爲仙。其後，人有見福於會稽者，變名姓，爲吳市門卒云。」方勺《泊宅編》卷上：「西海梅福，自九江尉去隱，爲吳門卒。今山陰有梅市鄕，山曰梅山，卽其地也。」謝公，謂謝靈運。《宋書·謝靈運傳》：「出爲永嘉大守。郡有名山水，靈運素所愛好。出守旣不得志，遂肆意遊遨，徧歷諸縣，動逾旬朔。」黃鶴曰：「則公欲學靈運遊山，以償前者『不能（應爲『得』）窮扶桑』之恨。」
扁舟，小船也。《史記·貨殖列傳》：「范蠡旣雪會稽之耻」，「乃乘扁舟，浮於江湖」。具，備辦。待秋風，用張翰事。《世說新語·識鑒》：「張季鷹（翰字）辟齊王東曹掾，在洛，見秋風起，因思吳中菰菜羹、鱸魚膾曰：「人生貴得適意爾，何能羈宦數千里以要名爵！」遂命駕便歸。」趙次公曰：「待秋風而把釣，是時鱸魚可膾也。張翰，吳郡人，正是吳中事。」蔡夢弼曰：「甫意欲往從裴尉之遊，以釣於永嘉之海濱也。」汪瑗曰：「言己欲待秋而訪裴。」

【評論】
黃生曰：上半送裴，下半自敍。東道有知交，遊踪有前哲，故起扁舟之興，與第四相應。風把釣，句法倒裝耳。（《杜詩詳注》卷三引）
仇兆鰲曰：尉本微員，無事功可見，故就永嘉山水寫出登臨韻事。隱吏承官，切縣尉。遊山承興，切永嘉。末乃不忘故交，兼有失志遠遊之意。（《杜詩詳注》卷三）
鄧獻璋曰：起二句，自相問答，荒涼可見。次聯清古無匹，情致繾綣。五、六引梅福，映作尉；引謝公，映永嘉，オ不浪使。末句又瀟灑，又超脫，又纏綿，又截決，扁舟之就，秋風之待，與張翰蓴鱸之感，同一喟慨。（《藝蘭書屋精選杜詩評注》卷一）

【備考】
仇兆鰲曰：杜詩傳刻，有音近而訛者，如「異花來絕域」，誤作「開絕域」，遂與開拆犯重。有形近而訛者，如「扁舟吾已僦」，誤作「吾已就」，遂與「就此」犯重。又如「巫覡綴蛛絲」，誤「綴」爲「醉」，亦音近而訛。「況復傳宗匠」，誤「匠」爲「近」，亦形近而訛也。（《杜謂詳注》卷三）

【永明校記】
①5862 《暮秋枉裴道州手札率爾遣興寄近呈蘇渙侍御》題作「寄近」。據《全唐詩》，近一作遞。
=全====================================================
《全唐詩》7.2396,PDF7.175,《御製全唐詩》2527

【異文、夾注】
〖絕境興誰同〗絕境興[一作與]誰同
〖扁舟吾已具〗扁舟吾已就。[一作具。一作買。]*
〖把釣待秋風〗把釣[一作只是]待秋風
=名====================================================
《名家注評全唐詩》362,PDF420

【異文、夾注】
〖1〗送裴二虬尉永嘉[黃鶴：裴虯，大歷四年爲道州刺史。公有《暮秋枉裴道州手劄》詩：「憶子初尉永嘉去。」考《世繫表》，虯終於諫儀大夫，乃洗馬裴之後。]
〖扁舟吾已具〗扁舟吾已僦

【注釋】
〖孤嶼〗在溫州南四里永嘉江中。
〖天涯〗形容極遠的地方。
〖梅福〗《漢書》：梅福，九江人，補南昌尉。王莽專政，一朝棄妻子去，隱於會稽，至今傳以爲仙。
〖謝公〗謝靈運，東晉時代詩人。《宋書》：「謝靈運出爲永嘉太守，郡有名山水，肆意遨遊。」
〖具〗 此作「僦」。雇舟。

【評論】
黃生《杜詩說》：上半送裴，下半自敍。東道有知交，遊蹤有前哲，故起扁舟之興，與第四相應。風把釣，句法倒裝耳。杜詩傳刻，有音近而訛者，如「異花來絕域」，誤作「開絕域」，遂與開拆犯重。有形近而訛者，如「扁舟吾已僦」，誤作「吾已就」，遂與就此犯重。又如「巫覡綴蛛絲」，誤「綴」爲「醉」，亦音近而訛。「況復傳宗匠」，誤「匠」爲「近」，亦形近而訛也。
仇兆鰲《杜詩詳註》：尉本微員，無事功可見，故就永嘉山水寫出登臨韻事。隱吏承官，切縣尉。遊山承興，切永嘉。未乃不忘故交，兼有失志遠遊之意。
=奭====================================================
王嗣奭《杜臆》28,PDF81,36,PDF1.100

【異文、夾注】
〖1〗送裴二虬作尉永嘉

【評論】
孤嶼余曾到，在城北江中。「水氣中」三字，摹寫極肖。謝康樂嘗爲永嘉守；梅福未嘗到此，而嘗尉南昌。今裴作尉，故以梅比之；而「憶謝」則公自謂也。
=====================================================
錢謙益《錢注杜詩》
=====================================================
顧宸《辟疆園杜詩註解》7.36
=====================================================
仇兆鰲《杜詩詳註》1.201,PDF1.274,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》85,PDF155

【譯文】
〚〛

=今====================================================
張志烈主編《杜詩全集（今注本）》1.128,PDF194

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/284,仇1/201,校1/481,虎1/220,全85,新1/143,今1/128,趙1/585,臆41,心2/354,鏡52,銭1/297,洙0935,唐7/2396
