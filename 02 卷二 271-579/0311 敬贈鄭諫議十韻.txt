0311 敬贈鄭諫議十韻

諫官非不達，詩義早知名。
破的由來事，先鋒孰敢爭。
思飄雲物外，律中鬼神驚。
毫髮無遺恨，波瀾獨老成。
野人寧得所，天意薄浮生。
多病休儒服，冥搜信客旌。
築居仙縹緲，旅食歲崢嶸。
使者求顏闔，諸公厭禰衡。
將期一諾重，欻使寸心傾。
君見途窮哭，宜憂阮步兵。
=====================================================
講1/163，仇1/110，校1/311，虎1/109，全42，新1/75，今1/111，趙1/92，臆23，心3/697，鏡45，銭1/284，洙0907，唐7/2389
