3747 夔州歌十絕句

其一

中巴之東巴東山，江水開闢流其間。
白帝高爲三峽鎭，夔州險過百牢關。

其二

白帝夔州各異城，蜀江楚峽混殊名。
英雄割據非天意，霸主幷吞在物情。

其三

羣雄競起問前朝，王者無外見今朝。
比訝漁陽結怨恨，元聽舜日舊簫韶。

其四

赤甲白鹽俱刺天，閭閻繚繞接山巓。
楓林橘樹丹青合，複道重樓錦繡懸。

其五

瀼東瀼西一萬家，江北江南春冬花。
背飛鶴子遺瓊蕊，相趁鳧雛入蔣芽。

其六

東屯稻畦一百頃，北有澗水通青苗。
晴浴狎鷗分處處，雨隨神女下朝朝。

其七

蜀麻吳鹽自古通，萬斛之舟行若風。
長年三老長歌裏，白晝攤錢高浪中。

其八

憶昔咸陽都市合，山水之圖張賣時。
巫峽曾經寶屛見，楚宮猶對碧峯疑。

其九

閬風玄圃與蓬壺，中有高唐天下無。
借問夔州壓何處？峽門江腹擁城隅。

其十

武侯祠堂不可忘，中有松柏參天長。
干戈滿地客愁破，雲日如火炎天涼。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》7.3747,djvu3924

【異文、夾注】
〖鎭〗鎮
〖流其間〗流其閒
〖高爲〗高為
〖幷吞〗并吞
〖遺瓊蕊〗遺瓊蘂
〖巓〗巔
〖相趁鳧雛〗相趂鳬鶵
〖長歌裏〗長謌裏
〖寶屛見〗寶屏見
〖楚宮猶對〗楚宫猶對
〖松柏〗松栢
〖炎天涼〗炎天凉
=全====================================================
《全唐詩》7.2507,PDF7.286,《御製全唐詩》2636

【異文、夾注】
〖夔州險過百牢關〗夔州[一作瞿唐]險過百牢關。[關在漢中西南。]*
〖白帝夔州各異城〗白帝夔州各異城。[古白帝在夔州城東。]*
〖蜀江楚峽混殊名〗蜀江楚峽混殊名。[瞿唐舊名西陵峽。與荊州西陵峽相混。]*
〖霸主幷吞在物情〗霸主[一作王]幷吞在物情
〖羣雄競起問前朝〗羣雄競起問[一作聞。一作向。]前朝[音潮]
〖江北江南春冬花〗江北江南[一作江南江北]春冬花
〖相趁鳧雛入蔣芽〗相趁鳧雛入蔣牙
〖白晝攤錢高浪中〗白晝[一作買]攤錢[一作白馬灘前]高浪中
〖武侯祠堂不可忘〗武侯祠堂[一作生祠]不可忘
〖中有高唐天下無〗中有高堂[一作唐]天下無
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1302,PDF3.324,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講3/253，仇3/1302，校7/3747，虎3/364，全715，新2/1094，今3/1474，趙2/964，臆490，心3/849，鏡636，銭2/501，洙1696，唐7/2507

