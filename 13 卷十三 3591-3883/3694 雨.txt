3694 雨

峽雲行清曉，煙霧相徘徊。
風吹蒼江樹，雨灑石壁來。
淒淒生餘寒，殷殷兼出雷。
白谷變氣候，朱炎安在哉！
高鳥濕不下，居人門未開。
楚宮久已滅，幽珮爲誰哀？
侍臣書王夢，賦有冠古才。
冥冥翠龍駕，多自巫山臺。
=粵====================================================
陳永明《杜甫全集粵音注音》

【注音】
雨
jyu5

峽雲行清曉，煙霧相徘徊
haap6 wan4 hang4 cing1 hiu2, jin1 mou6 soeng1 pui4 wui4
-----------------------------------------------------
風吹蒼江樹，雨灑石壁來
fung1 ceoi1 cong1 gong1 syu6, jyu5 saa2 sek6 bik1 loi4
-----------------------------------------------------
淒淒生餘寒，殷殷兼出雷
cai1 cai1 sang1 jyu4 hon4, jan1 jan1 gim1 ceot1 leoi4
-----------------------------------------------------
白谷變氣候，朱炎安在哉
baak6 guk1 bin3 hei3 hau6, zyu1 jim4 on1 zoi6 zoi1
-----------------------------------------------------
高鳥濕不下，居人門未開
gou1 niu5 sap1 bat1 haa6, geoi1 jan4 mun4 mei6 hoi1
-----------------------------------------------------
楚宮久已滅，幽珮爲誰哀
co2 gung1 gau2 ji5 mit6, jau1 pui3 wai6 seoi4 oi1
-----------------------------------------------------
侍臣書王夢，賦有冠古才
si6 san4 syu1 wong4 mung6, fu3 jau5 gun3 gu2 coi4
-----------------------------------------------------
冥冥翠龍駕，多自巫山臺
ming4 ming4 ceoi3 lung4 gaa3, do1 zi6 mou4 saan1 toi4

【韻部】
〚3.2.5〛徊：灰韻
〚4.2.5〛來：灰韻
〚5.2.5〛雷：灰韻
〚6.2.5〛哉：灰韻
〚7.2.5〛開：灰韻
〚8.2.5〛哀：灰韻
〚9.2.5〛才：灰韻
〚10.2.5〛臺：灰韻

【體裁】
五古
=蕭====================================================
蕭滌非主編《杜甫全集校注》7.3694,djvu3871

【異文、夾注】
〖雨灑〗雨洒
〖楚宮〗楚宫
〖爲誰哀〗為誰哀
=全====================================================
《全唐詩》7.2345,PDF7.124,《御製全唐詩》2471

【異文、夾注】
〖1〗雨[一本合下二首作雨三首]
〖煙霧相徘徊〗煙霧相裴回
〖風吹蒼江樹〗風吹蒼江樹[一作去]
〖殷殷兼出雷〗殷殷兼出[一作山]雷
〖幽珮爲誰哀〗幽佩爲誰哀
〖冥冥翠龍駕〗冥冥翠龍[穆天子馬名]駕

=奭====================================================
王嗣奭《杜臆》252,PDF305,292,PDF4.52

【異文、夾注】
〖1〗雨三首

【評論】
起來四句，寫景甚肖。◯蒼江樹與豎同□□□改爲「去」，則風來雨去，亦不稱矣。
其二：「白露誰能數」？不解。◯「佳客」別有所指。
其三：起來四句，寫雨景清絕。◯「渾渾倚天石」，是峽中景，兼以雲俱出岫，故云「日假何道行」。然觀下文語，則此語實關時事，蓋詩之比也。◯草鎭地名，想卽黃草峽也，見後《黃草》一章。蓋峽西有亂，而總戎調荆州兵以防之，故船中之士，荷戈冒雨，而赴遠役。「羣盜」，小盜也，時又有「下辟山」者，而總戎止備強敵，不暇及之，故鳴艣各有所適，而峽中不能安枕可知已。止有漁艇、樵歌如故；而「留滯一老翁」，則欲去而不得者，但「書時記朝夕」而已。◯《柏中丞宴將士》詩云：「一夫先舞劍，百戲後樵歌。」知「樵」乃夔中歌名，猶巴歈之類，蓋起於樵客，故以爲名。
公《憂旱》詩云：「上天鑠金石，羣盜亂豺虎。二者存一端，愆陽不猶愈。」今已得雨，輒復憂盜。故《雨詩三首》，止前首單詠雨，次首遂及前路吳、楚之盜，末首乃慮峽中之盜；自「連檣」以下，絕不及雨。而鍾、譚止選末章，評云：「句句峽中雨，寫得出，移不動。」非說夢耶！

【按語】
「上天鑠金石，羣盜亂豺虎。二者存一端，愆陽不猶愈。」見3619《雷》。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1323,PDF3.345,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》728,PDF798

【譯文】

=今====================================================
張志烈主編《杜詩全集（今注本）》3.1450,PDF1516

【注釋】
〖〗
	
【大意】
〚〛
=====================================================
講3/286,仇3/1323,校7/3694,虎3/397,全728,新2/1115,今3/1450,趙2/954,臆409,心1/137,鏡626,銭1/194,洙0636,唐7/2345
