3664 信行遠脩水筒

汝性不茹葷，清淨僕夫內。
秉心識本源，於事少滯礙。
雲端水筒坼，林表山石碎。
觸熱藉子脩，通流與厨會。
往來四十里，荒險崖谷大。
日曛驚未飡，貌赤愧相對。
浮瓜供老病，裂餅常所愛。
於斯答恭謹，足以殊殿最。
詎要方士符，何假將軍蓋！
行諸直如筆，用意崎嶇外。
=====================================================
講3/266，仇3/1309，校7/3664，虎3/376，全720，新2/1101，今3/1440，趙2/944，臆403，心1/134，鏡621，銭1/189，洙0620，唐7/2342
