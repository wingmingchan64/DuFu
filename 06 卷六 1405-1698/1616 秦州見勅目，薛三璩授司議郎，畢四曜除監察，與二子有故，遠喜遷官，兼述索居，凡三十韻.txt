1616 秦州見勅目，薛三璩授司議郎，畢四曜除監察，與二子有故，遠喜遷官，兼述索居，凡三十韻

大雅何寥闊，斯人尚典刑。
交期余潦倒，材力爾精靈。
二子昇同日，諸生困一經。
文章開窔奧，遷擢潤朝廷。
舊好何由展，新詩更憶聽。
別來頭倂白，相見眼終青。
伊昔貧皆甚，同憂歲不寧。
栖遑分半菽，浩蕩逐流萍。
俗態猶猜忌，祅氛忽杳冥。
獨慚投漢閣，俱議哭秦庭。
遠蜀祗無補，囚梁亦固扃。
華夷相混合，宇宙一羶腥。
帝力收三統，天威總四溟。
舊都俄望幸，清廟肅惟馨。
雜種雖高壘，長驅甚建瓴。
焚香淑景殿，漲水望雲亭。
法駕初還日，羣公若會星。
宮臣仍點染，柱史正零丁。
官忝趨栖鳳，朝回歎聚螢。
喚人看騕褭，不嫁惜娉婷。
掘劍知埋獄，提刀見發硎。
侏儒應共飽，漁父忌偏醒。
旅泊窮清渭，長吟望濁涇。
羽書還似急，烽火未全停。
師老資殘寇，戎生及近坰。
忠臣辭憤激，烈士涕飄零。
上將盈邊鄙，元勳溢鼎銘。
仰思調玉燭，誰定握青萍。
隴俗輕鸚鵡，原情類鶺鴒。
秋風動關塞，高臥想儀形。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》3.1616

【異文、夾注】
〖別來頭倂白〗别來頭併白
〖慚〗慙
〖宮〗宫
〖誰定握青萍〗誰定握青萍[劍名]
〖高臥〗高卧
=全====================================================
《全唐詩》7.2427,PDF7.206,《御製全唐詩》2559

【異文、夾注】
〖1〗秦州見敕[一作除]目薛三璩[一作據]授司議郎畢四曜除監察與二子有故遠喜遷官兼述索居凡三十韻
〖大雅何寥闊〗大雅何寥闊[一作廓]
〖二子昇同日〗二子聲[一作陞]同日
〖文章開窔奧〗文章開穾[一作窔]奧[一作隩]
〖別來頭倂白〗別來頭幷白
〖同憂歲不寧〗同憂心[一作歲]不寧
〖俗態猶猜忌〗俗態猶猜忌[一作忍]
〖祅氛忽杳冥〗祅氛忽[一作遂]杳冥
〖俱議哭秦庭〗俱[一作但]議哭秦庭
〖遠蜀祗無補〗還蜀祗無補[一作益]
〖雜種雖高壘〗雜種雖[一作難]高壘[一作壁]
〖官忝趨栖鳳〗官忝趨棲鳳
〖朝回歎聚螢〗朝回歎[一作欲]聚螢
〖掘劍知埋獄〗掘劍知埋獄。[一作掘獄卽埋劍]*
〖上將盈邊鄙〗上[一作小]將盈邊鄙
〖誰定握青萍〗誰定握[一作淬]青萍
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講2/64，仇2/633，校3/1616，虎2/154，全299，新1/485，今2/614，趙1/333，臆145，心3/719，鏡268，銭1/359，洙1083，唐7/2427
