1642 寄岳州賈司馬六丈、巴州嚴八使君兩閣老五十韻

衡岳啼猿裏，巴州鳥道邊。
故人俱不利，謫宦兩悠然。
開闢乾坤正，榮枯雨露偏。
長沙才子遠，釣瀨客星懸。
憶昨趨行殿，殷憂捧御筵。
討胡愁李廣，奉使待張騫。
無復雲臺仗，虛修水戰船。
蒼茫城七十，流落劍三千。
畫角吹秦晉，旄頭俯澗瀍。
小儒輕董卓，有識笑苻堅。
浪作禽塡海，那將血射天。
萬方思助順，一鼓氣無前。
陰散陳倉北，晴熏太白巓。
亂麻屍積衞，破竹勢臨燕。
法駕還雙闕，王師下八川。
此時霑奉引，佳氣拂周旋。
貔虎開金甲，麒麟受玉鞭。
侍臣諳入仗，廏馬解登仙。
花動朱樓雪，城凝碧樹煙。
衣冠心慘愴，故老淚潺湲。
哭廟悲風急，朝正霽景鮮。
月分梁漢米，春得水衡錢。
內蕊繁於纈，宮莎軟勝綿。
恩榮同拜手，出入最隨肩。
晚著華堂醉，寒重繡被眠。
轡齊兼秉燭，書枉滿懷牋。
每覺昇元輔，深期列大賢。
秉鈞方咫尺，鎩翮再聯翩。
禁掖朋從改，微班性命全。
青蒲甘受戮，白髮竟誰憐？
弟子貧原憲，諸生老伏虔。
師資謙未達，鄕黨敬何先？
舊好腸堪斷，新愁眼欲穿。
翠乾危棧竹，紅膩小湖蓮。
賈筆論孤憤，嚴詩賦幾篇。
定知深意苦，莫使眾人傳。
貝錦無停織，朱絲有斷絃。
浦鷗防碎首，霜鶻不空拳。
地僻昏炎瘴，山稠隘石泉。
且將棋度日，應用酒爲年。
典郡終微眇，治中實棄捐。
安排求傲吏，比興展歸田。
去去才難得，蒼蒼理又玄。
古人稱逝矣，吾道卜終焉！
隴外翻投迹，漁陽復控弦。
笑爲妻子累，甘與歲時遷。
親故行稀少，兵戈動接聯。
他鄕饒夢寐，失侶自迍邅。
多病加淹泊，長吟阻靜便。
如公盡雄俊，志在必騰騫。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》3.1642

【異文、夾注】
〖虛〗虚
〖衞〗衛
〖鄕黨〗鄉黨
〖眾〗衆
〖昏〗昬
〖迹〗跡
〖他鄕〗他鄉
〖侶〗侣
〖塡〗填
〖廏〗厩
〖巓〗巔
=全====================================================
《全唐詩》7.2428,PDF7.207,《御製全唐詩》2560

【異文、夾注】
〖故人俱不利〗故人俱不利[一作別]
〖謫宦兩悠然〗謫宦兩悠[一作茫]然
〖開闢乾坤正〗開闢乾坤正[一作大]
〖畫角吹秦晉〗畫角吹[一作攲]秦晉[一作塞]
〖那將血射天〗那將血[一作矢]射天
〖貔虎開金甲〗貔虎開[一作間]金甲[一作匣]
〖廏馬解登仙〗厩馬解登仙
〖春得水衡錢〗春得[一作給]水衡錢
〖宮莎軟勝綿〗宮莎[一作花]軟勝綿
〖出入最隨肩〗出入[一作處]最隨肩
〖每覺昇元輔〗每覺升元輔
〖禁掖朋從改〗禁掖朋從改[一作換]
〖青蒲甘受戮〗青蒲甘受[一作就]戮
〖諸生老伏虔〗諸生老伏[一作服]虔
〖鄕黨敬何先〗鄕黨敬何[一作推]先
〖新愁眼欲穿〗新愁[一作秋]眼欲穿
〖紅膩小湖蓮〗紅膩小湖[一作池]蓮
〖定知深意苦〗定知深意苦[一作好]
〖莫使眾人傳〗莫使衆人傳
〖朱絲有斷絃〗朱絲有斷弦
〖治中實棄捐〗治中[高宗初。改治中爲司馬。]實棄捐
〖多病加淹泊〗多病加[一作成]淹泊
〖志在必騰騫〗志在必騰鶱。[一作公如盡憂患。何事負陶甄。]*

1. 厩馬解登仙，《御製全唐詩》厩作廏。
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講2/85，仇2/645，校3/1642，虎2/172，全305，新1/496，今2/623，趙1/287，臆146，心3/723，鏡274，銭1/363，洙1085，唐7/2428
