1694 別贊上人

百川日東流，客去亦不息。
我生苦飄蕩，何時有終極。
贊公釋門老，放逐來上國。
還爲世塵嬰，頗帶憔悴色。
楊枝晨在手，豆子兩已熟。
是身如浮雲，安可限南北。
異縣逢舊友，初欣寫胸臆。
天長關塞寒，歲暮飢凍逼。
野風吹征衣，欲別向曛黑。
馬嘶思故櫪，歸鳥盡斂翼。
古來聚散地，宿昔長荆棘。
相看俱衰年，出處各努力。
=====================================================
講2/120，仇2/666，校3/1694，虎2/203，全316，新1/514，今2/638，趙1/353，臆159，心1/71，鏡283，銭1/97，洙0317，唐7/2293
