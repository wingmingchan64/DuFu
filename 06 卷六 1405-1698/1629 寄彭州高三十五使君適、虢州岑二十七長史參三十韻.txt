1629 寄彭州高三十五使君適、虢州岑二十七長史參三十韻[時患瘧疾]

故人何寂寞，今我獨淒涼。
老去才難盡，秋來興甚長。
物情尤可見，辭客未能忘。
海內知名士，雲端各異方。
高岑殊緩步，沈鮑得同行。
意愜關飛動，篇終接混茫。
舉天悲富駱，近代惜盧王。
似爾官仍貴，前賢命可傷。
諸侯非棄擲，半刺已翱翔。
詩好幾時見，書成無信將。
男兒行處是，客子鬬身強。
羈旅推賢聖，沉綿抵咎殃。
三年猶瘧疾，一鬼不銷亡。
隔日搜脂髓，增寒抱雪霜。
徒然潛隙地，有靦屢鮮粧。
何太龍鍾極，于今出處妨。
無錢居帝里，盡室在邊疆。
劉表雖遺恨，龐公至死藏。
心微傍魚鳥，肉瘦怯豺狼。
隴草蕭蕭白，洮雲片片黃。
彭門劍閣外，虢略鼎湖旁。
荆玉簪頭冷，巴牋染翰光。
烏麻蒸續曬，丹橘露應嘗。
豈異神仙宅，俱兼山水鄕。
竹齋燒藥竈，花嶼讀書牀。
更得清新否，遙知對屬忙。
舊官寧改漢，淳俗本歸唐。
濟世宜公等，安貧亦士常。
蚩尤終戮辱，胡羯漫猖狂。
會待妖氛靜，論文暫裹糧。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》3.1629

【異文、夾注】
〖客子鬬身強〗客子鬬身强
〖黃〗黄
〖旁〗傍
〖荆〗荊
〖鄕〗鄉
〖牀〗床
〖遙〗遥
〖內蕊繁於纈〗内蘂繁於纈
〖宮莎軟勝綿〗宫莎軟勝綿
=全====================================================
《全唐詩》7.2427,PDF7.206,《御製全唐詩》2560

【異文、夾注】
〖1〗寄彭州高三十五使君適虢州岑二十七長史參三十韻
〖故人何寂寞〗故[一作古]人何寂寞
〖老去才難盡〗老去才難[一作雖]盡
〖沈鮑得同行〗沈[約]鮑[照]得同[一作周]行
〖舉天悲富駱〗舉天悲富[嘉謨]駱[賓王]
〖近代惜盧王〗近代惜盧[照鄰]王[勃]
〖半刺已翱翔〗半刺[別駕任居刺史之半。長史卽別駕。]已翱翔
〖書成無信將〗書成無信[一作使]將
〖客子鬬身強〗客子鬬[一作問]身強
〖沉綿抵咎殃〗沈綿抵咎殃
〖三年猶瘧疾〗三年猶瘧疾。[原注。時患瘧疾。]*
〖一鬼不銷亡〗一鬼不[一作未]銷亡
〖有靦屢鮮粧〗有靦屢鮮妝。[二語皆時俗避瘧事。]*
〖于今出處妨〗於今出處妨
〖彭門劍閣外〗彭門[一作天彭]劍閣外
〖荆玉簪頭冷〗荊玉簪頭冷
〖巴牋染翰光〗巴箋染翰光
〖烏麻蒸續曬〗烏麻[卽胡麻]蒸續曬
〖舊官寧改漢〗舊官寧改漢。[刺史本漢官。]*
〖淳俗本歸唐〗淳俗本歸[一作不離]唐。[虢本晉地。]*
〖會待妖氛靜〗會待祅氛靜[一作滅]
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講2/75，仇2/638，校3/1629，虎2/164，全302，新1/491，今2/619，趙1/336，臆146，心3/721，鏡271，銭1/361，洙1084，唐7/2427

