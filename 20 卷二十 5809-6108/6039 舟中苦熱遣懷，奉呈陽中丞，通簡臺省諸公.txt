6039 舟中苦熱遣懷，奉呈陽中丞，通簡臺省諸公

愧爲湖外客，看此戎馬亂。
中夜混黎甿，脫身亦奔竄。
平生方寸心，反掌帳下難。
嗚呼殺賢良，不叱白刃散。
吾非文人特，沒齒埋冰炭。
耻以風病辭，胡然泊湘岸。
入舟雖苦熱，垢膩可漑灌。
痛彼道邊人，形骸改昏旦。
中丞連帥職，封內權得按。
身當問罪先，縣實諸侯半。
士卒旣輯睦，啟行促精悍。
似聞上游兵，稍逼長沙館。
鄰好彼克修，天機自明斷。
南圖卷雲水，北拱戴霄漢。
美名光史臣，長策何壯觀。
驅馳數公子，咸願同伐叛。
聲節哀有餘，夫何激衰懦。
偏裨表三上，鹵莽同一貫。
始謀誰其間，回首增憤惋。
宗英李端公，守職甚昭煥。
變通迫脅地，謀畫焉得算。
王室不肯微，凶徒略無憚。
此流須卒斬，神器資強幹。
扣寂豁煩襟，皇天照嗟歎。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》10.6039,djvu6216

【異文、夾注】
〖愧爲〗媿爲
〖脫身〗脱身
〖耻以〗恥以
〖漑灌〗溉灌
〖封內〗封内
〖旣輯睦〗既輯睦
〖啟行〗啓行
〖鄰好彼克修〗隣好彼克脩
〖略無憚〗畧無憚
〖強幹〗强幹
=全====================================================
《全唐詩》7.2384,PDF7.163,《御製全唐詩》2516

【異文、夾注】
〖1〗舟中苦熱遣懷奉呈陽中丞[卽陽濟。時兼御史中丞。]通簡臺省諸公
〖反掌帳下難〗反掌[一作當]帳下難
〖吾非文人特〗吾非丈夫特
〖耻以風病辭〗恥以風病辭
〖啟行促精悍〗啓行促精悍
〖夫何激衰懦〗夫何激衰懦[叶煖去聲]
〖皇天照嗟歎〗皇天照嗟歎。[通鑑。臧玠之亂。澧州刺史楊子琳討之。取賂而還。初，崔旰殺郭英乂。子琳起兵討旰。杜鴻漸各授官以和解之。及子琳攻旰敗還。縱兵涪夔。衞伯玉請於朝。以爲峽州團練使。甫詩所謂褊裨表三上。鹵莽同一貫者。合前後三叛言之也。始謀誰其間。蓋追論鴻漸、伯玉。故曰回首增憤惋。唐藩鎭有事。俱用偏裨上表。假衆論以脅制朝廷也。]*
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》5.2074,PDF5.162,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講4/1007，仇5/2074，校10/6039，虎4/846，全1257，新2/1821，今4/2358，趙2/1521，臆655，心1/219，鏡1024，銭1/272，洙0842，唐7/2384
