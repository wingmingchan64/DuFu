5973 奉送二十三舅錄事之攝郴州[崔偉]

賢良歸盛族，吾舅盡知名。
徐庶高交友，劉牢出外甥。
泥塗豈珠玉，環堵但柴荊。
衰老悲人世，驅馳𤞣甲兵。
氣春江上別，淚血渭陽情。
舟鷁排風影，林烏反哺聲。
永嘉多北至，勾漏且南征。
必見公侯復，終聞盜賊平。
郴州頗涼冷，橘井尚淒清。
從役何蠻貊，居官志在行。
=====================================================
講4/971，仇5/2054，校10/5973，虎4/815，全1240，新2/1801，今4/2333，趙2/1473，臆648，心3/813，鏡1014，銭2/630，洙1842，唐7/2576
