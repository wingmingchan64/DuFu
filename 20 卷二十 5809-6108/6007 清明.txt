6007 清明

著處繁花矜是日，長沙千人萬人出。
渡頭翠柳豔明眉，爭道朱蹄驕齧膝。
此都好遊湘西寺，諸將亦自軍中至。
馬援征行在眼前，葛強親近同心事。
金鐙下山紅粉晚，牙檣捩柂青樓遠。
古時喪亂皆可知，人世悲歡暫相遣。
弟姪雖存不得書，干戈未息苦離居。
逢迎少壯非吾道，況乃今朝更祓除。
=====================================================
講4/957，仇5/2048，校10/6007，虎4/805，全1235，新2/1794，今4/2326，趙2/1506，臆651，心1/331，鏡1011，銭1/261，洙0840，唐7/2379
