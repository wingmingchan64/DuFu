6007 清明

著處繁花矜是日，長沙千人萬人出。
渡頭翠柳豔明眉，爭道朱蹄驕齧膝。
此都好遊湘西寺，諸將亦自軍中至。
馬援征行在眼前，葛強親近同心事。
金鐙下山紅粉晚，牙檣捩舵青樓遠。
古時喪亂皆可知，人世悲歡暫相遣。
弟姪雖存不得書，干戈未息苦離居。
逢迎少壯非吾道，況乃今朝更祓除。
=粵====================================================
陳永明《杜甫全集粵音注音》

【注音】
清明
cing1 ming4

著處繁花矜是日，長沙千人萬人出
zoek6 cyu3 faan4 faa1 ging1 si6 jat6, coeng4 saa1 cin1 jan4 maan6 jan4 ceot1
-----------------------------------------------------
渡頭翠柳豔明眉，爭道朱蹄驕齧膝
dou6 tau4 ceoi3 lau5 jim6 ming4 mei4, zang1 dou6 zyu1 tai4 giu1 jit6 sat1
-----------------------------------------------------
此都好遊湘西寺，諸將亦自軍中至
ci2 dou1 hou2 jau4 soeng1 sai1 zi6, zyu1 zoeng1 jik6 zi6 gwan1 zung1 zi3
-----------------------------------------------------
馬援征行在眼前，葛強親近同心事
maa5 wun4 zing1 hang4 zoi6 ngaan5 cin4, got3 koeng4 can1 gan6 tung4 sam1 si6
-----------------------------------------------------
金鐙下山紅粉晚，牙檣捩舵青樓遠
gam1 dang3 haa6 saan1 hung4 fan2 maan5, ngaa4 coeng4 lit6 to4 cing1 lau4 jyun5
-----------------------------------------------------
古時喪亂皆可知，人世悲歡暫相遣
gu2 si4 song3 lyun6 gaai1 ho2 zi1, jan4 sai3 bei1 fun1 zaam6 soeng1 hin2
-----------------------------------------------------
弟姪雖存不得書，干戈未息苦離居
dai6 zat6 seoi1 cyun4 bat1 dak1 syu1, gon1 gwo1 mei6 sik1 fu2 lei4 geoi1
-----------------------------------------------------
逢迎少壯非吾道，況乃今朝更祓除
fung4 jing4 siu2 zong3 fei1 ng4 dou6, fong3 naai5 gam1 ziu1 gang3 fat1 ceoi4

【韻部】
〚3.1.7〛日：質韻
〚3.2.7〛出：質韻
〚4.2.7〛膝：質韻
〚5.1.7〛寺：寘韻
〚5.2.7〛至：寘韻
〚6.2.7〛事：寘韻
〚7.1.7〛晚：阮韻
〚7.2.7〛遠：阮韻
〚8.2.7〛遣：銑韻
〚9.1.7〛書：魚韻
〚9.2.7〛居：魚韻
〚10.2.7〛除：魚韻

【體裁】
七古
=蕭====================================================
蕭滌非主編《杜甫全集校注》10.6007,djvu6184

【異文、夾注】
〖豔明眉〗艷明眉
〖葛強〗葛强
〖捩舵〗捩柂
〖況乃〗况乃
=全====================================================
《全唐詩》7.2379,PDF7.158,《御製全唐詩》2509

【異文、夾注】
〖著處繁花矜是日〗著處繁花務[一作華矜]是[一作足]日
〖諸將亦自軍中至〗諸將亦[一作遠。一作方。]自軍中至
〖金鐙下山紅粉晚〗金鐙下山紅粉[一作日]晚
〖牙檣捩舵青樓遠〗牙檣捩柁青樓遠
〖干戈未息苦離居〗干戈未息苦離[一作難]居
=奭====================================================
王嗣奭《杜臆》386,PDF439

【評論】
清明上巳同日，故遊者尤盛。言長沙風俗，是日著處俱矜繁華，千人萬人皆出，美人亦乘舟自渡頭來。柳葉如眉，以翠柳相形，尤見明眉之豔。美人遊人，跨朱蹄而爭道，各驕其齧膝之馬，繁華極矣。此都邑之人，好遊湘西寺，遊人俱集於此，不意諸將亦自軍中而至。曰「亦」、曰「自軍中」，見其不應至也。下二句正發其意。「馬援」比大將，此時出征已在眼前，而部將如葛彊之親近者，亦當同心以助之；乃兵凶戰危，事關君國，而豈得佚遊如是耶!未幾日晚，則金鐙下山，美人登舟，放帆捩柁，向青樓而遠去，向來繁華，過眼俱空矣。於諸將之怠玩，而因歎古來喪亂，其故皆可知。在人臣以國事爲戲，而慢不加惕者爲之，而人世悲歡，誰能解免？逢場作戲，不過暫時消遣，一過而悲歡如故矣，何異飄風過前耶？因自念時當喪亂，干戈未息，弟姪離居，偕少壯馳逐非吾所宜。況今朝乃祓除不祥之辰，豈宜行樂耶!「干戈未息」四字不虛，正以此而深不滿於諸將也。按：祓除之始，因漢平帝時，平原徐肇以三月初生三女，至三日俱亡，一村以爲怪，乃相攜之水濱盥洗。此摯虞對晉武帝者，言之甚悉，而束皙逢君，又爲別解，其如祓除之名何!公蓋用其義也。湘西寺卽岳麓、道林二寺，踞長沙之勝。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》5.2048,PDF5.136,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1235,PDF1305

【譯文】

=今====================================================
張志烈主編《杜詩全集（今注本）》4.2326,PDF2392

【注釋】
〖〗
	
【大意】
〚〛
=====================================================
講4/957，仇5/2048，校10/6007，虎4/805，全1235，新2/1794，今4/2326，趙2/1506，臆651，心1/331，鏡1011，銭1/261，洙0840，唐7/2379
