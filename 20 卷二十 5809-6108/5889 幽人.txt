5889 幽人

孤雲亦羣遊，神物有所歸。
麟鳳在赤霄，何當一來儀。
往與惠荀輩，中年滄洲期。
天高無消息，棄我忽若遺。
內懼非道流，幽人見瑕疵。
洪濤隱語笑，鼓枻蓬萊池。
崔嵬扶桑日，照曜珊瑚枝。
風帆倚翠蓋，暮把東皇衣。
咽漱元和津，所思煙霞微。
知名未足稱，局促商山芝。
五湖復浩蕩，歲暮有餘悲。
=粵====================================================
陳永明《杜甫全集粵音注音》

【注音】
幽人
jau1 jan4

孤雲亦羣遊，神物有所歸
gu1 wan4 jik6 kwan4 jau4, san4 mat6 jau5 so2 gwai1
-----------------------------------------------------
麟鳳在赤霄，何當一來儀
leon4 fung6 zoi6 cik3 siu1, ho4 dong1 jat1 loi4 ji4
-----------------------------------------------------
往與惠荀輩，中年滄洲期
wong5 jyu5 wai6 seon1 bui3, zung1 nin4 cong1 zau1 kei4
-----------------------------------------------------
天高無消息，棄我忽若遺
tin1 gou1 mou4 siu1 sik1, hei3 ngo5 fat1 joek6 wai4
-----------------------------------------------------
內懼非道流，幽人見瑕疵
noi6 geoi6 fei1 dou6 lau4, jau1 jan4 gin3 haa4 ci1
-----------------------------------------------------
洪濤隱語笑，鼓枻蓬萊池
hung4 tou4 jan2 jyu5 siu3, gu2 jai6 pung4 loi4 ci4
-----------------------------------------------------
崔嵬扶桑日，照曜珊瑚枝
ceoi1 teoi4 fu4 song1 jat6, ziu3 jiu6 saan1 wu4 zi1
-----------------------------------------------------
風帆倚翠蓋，暮把東皇衣
fung1 faan4 ji2 ceoi3 goi3, mou6 baa2 dung1 wong4 ji1
-----------------------------------------------------
咽漱元和津，所思煙霞微
jin3 sau3 jyun4 wo4 zeon1, so2 si1 jin1 haa4 mei4
-----------------------------------------------------
知名未足稱，局促商山芝
zi1 ming4 mei6 zuk1 cing1, guk6 cuk1 soeng1 saan1 zi1
-----------------------------------------------------
五湖復浩蕩，歲暮有餘悲
ng5 wu4 fau6 hou6 dong6, seoi3 mou6 jau5 jyu4 bei1

【韻部】
〚3.2.5〛歸：微韻
〚4.2.5〛儀：支韻
〚5.2.5〛期：支韻
〚6.2.5〛遺：支韻
〚7.2.5〛疵：支韻
〚8.2.5〛池：支韻
〚9.2.5〛枝：支韻
〚10.2.5〛衣：微韻
〚11.2.5〛微：微韻
〚12.2.5〛芝：支韻
〚13.2.5〛悲：支韻

【體裁】
五古
=典====================================================
《引典出處》

【注釋】
〖孤雲亦羣遊〗
〖神物有所歸〗
〖麟鳳在赤霄〗
〖何當一來儀〗
〖往與惠荀輩〗
〖中年滄洲期〗
〖天高無消息〗
〖棄我忽若遺〗
〖內懼非道流〗
〖幽人見瑕疵〗
〖洪濤隱語笑〗
〖鼓枻蓬萊池〗
〖崔嵬扶桑日〗
〖照曜珊瑚枝〗
〖風帆倚翠蓋〗
〖暮把東皇衣〗
〖咽漱元和津〗
〖所思煙霞微〗
〖知名未足稱〗
〖局促商山芝〗
〖五湖復浩蕩〗
〖歲暮有餘悲〗
=郭===================================================
郭知達《新刊校定集注杜詩》臺PDF1.283,中PDF3.165

【異文、夾注】
〖孤雲亦羣遊〗孤雲亦羣游
〖內懼非道流〗内懼非道流
〖咽漱元和津〗嚥漱元和津

【注釋】
〖1〗《易》：履道坦坦，幽人貞吉。陸士衡詩：幽人在浚谷。
〖神物有所歸〗陶潛《詠貧士》詩：萬族各有託，孤雲獨無依。◯趙云：孤雲，所以譬幽人之畸獨者也。然以類相聚，則終至於羣遊，蓋以神物有歸故爾，又若志士之相遇也。
〖何當一來儀〗劉公幹詩：鳳凰集南嶽，徘徊孤竹根。何時當來儀，將顯聖明君。《書》：鳳凰來儀。張協《七命》：挂歸翮於赤霄之表。《漢書》：麟鳳在郊藪。孔融曰：麟鳳來，頌聲作。◯趙云：以比賢人之宜來，乃賈誼所謂鳳凰翔於千仭兮，覽德輝而下之也。赤霄，丹霄也。《楚辭》曰：載赤霄而凌太清。張茂先《鷦鷯賦序》：彼鷲、鶚、鵾、鴻、孔雀、翡翠，或凌赤霄之際。然鳳凰云在赤霄可也，而麟亦謂之下赤霄，學者常疑之。殊不知徐陵之生，寶誌見之曰：此兒天上石麒麟。則麟自天而降，亦宜在赤霄者矣。此四句，孤雲，蓋公自比；羣遊，以比同志之幽人；麟鳳，又以比同志之幽人。所謂同志之幽人，則下句惠荀輩。
〖中年滄洲期〗《杜補遺》：惠遠、許詢也。謝玄暉《之宣城詩》：旣歡懷祿情，復協滄洲趣。李善注《楊雄賦》云：世有黃公者，起於滄洲，頤神養性。故後人以滄洲爲隱者所居。或云：《隋圖經》曰：漢水逕琵琶谷，至滄浪洲，乃漁父悼歌處。滄洲，卽滄浪州也。◯趙云：惠荀，惜乎無考。杜田《補遺》便指爲惠遠、許詢，此自是晉人；今公詩云與惠荀輩，則當時人，其荀字是姓，卽非許詢。蓋詢乃詢問之詢，豈可彊差排邪？又況公於惠遠，兩謂之廬山遠，未嘗摘用惠字也。滄洲期，言隱淪之所也。詩人之言隱，多用滄洲字。杜田又引滄洲云卽滄浪洲，非是。
〖棄我忽若遺〗《詩·谷風》：將安將樂，棄予如遺。郭泰機詩：衣工秉刀赤①，棄我忽若遺。古詩：棄我如遺迹。
〖幽人見瑕疵〗《僖七年傳》：不汝瑕疵。《史》：道家者流。
〖洪濤隱語笑〗曹植：泛舟越洪濤。晉王凝之《風賦》：驅東極之洪濤。郭璞《江賦》：鼓洪濤於赤岸。木玄虛《海賦》：洪濤瀾汗。曹玭《江賦》：洪譸突兀而橫持。蔡邕賦：洪濤涌以沸騰。晉蘇彥詩：洪濤奔逸勞。
〖鼓枻蓬萊池〗孫楚賦：舟人鼓枻而揚歌。《史》：漁父鼓枻而去。
〖崔嵬扶桑日〗《山海經》云：大荒之中，暘谷上有扶桑，十日所浴，九日居下枝，一日居上枝，皆載烏。又《山海經》云：日出暘谷，浴於咸池，拂於扶桑。《杜補遺》：東方朔《十洲記》曰：扶桑在碧海中，樹長數千丈，一千餘圍，兩兩同根，更相依倚，故名扶桑。《北史》言有沙門慧深來荆州云：扶桑國在大漢國二萬餘里，其樹葉似桐，所生如筍，國人食之，實似梨而赤，其皮可爲紙，廣六尺餘。
〖照曜珊瑚枝〗梁兀帝《馬》詩：照曜珊瑚鞭。餘見上《送孔巢父》注。
〖暮把東皇衣〗屈平《九歌》有《東皇太一》。又：孔蓋兮翠旌。《說苑》：鄂君泛舟於新陂之上，張翠羽之蓋。張平子《東京賦》：翠羽之高蓋。曹植曰：仰摭翠蓋。陸士衡詩云：翩翩翠蓋羅。
〖咽漱元和津〗《天台賦》：嗽以華池之泉。◯《杜補遺》：《黃庭經》曰：口爲玉池太和官，嗽咽靈液災不忏。注：口中液水爲玉津。又《中黃經》曰：但服元和除五穀，必獲寥天得眞籙。注：服元知，謂咽津液。
〖局促商山芝〗見上《喜晴》及《洗兵馬》注。◯趙云：漢武帝曰：局促效轅下駒。所思旣在乎煙霞之微，則遺世絕物矣，雖四皓知名，猶爲局促也。
〖五湖復浩蕩〗《周禮》：揚州其浸五湖。注：太湖方五百里，故曰五湖。
〖歲暮有餘悲〗張景陽詩：歲暮懷百憂。有志之士，志未獲伸而時不我與，則未嘗不以時逝爲歎也，故多以歲暮爲之憂悲。◯趙云：鮑昭有古詩，其題曰《歲暮悲》。

【校記】
①「赤」當作「尺」。
=蕭====================================================
蕭滌非主編《杜甫全集校注》10.5889,djvu6066

【異文、夾注】
〖內懼〗内懼
〖咽漱〗嚥漱

=全====================================================
《全唐詩》7.2287,PDF7.66,《御製全唐詩》2406

【異文、夾注】
〖神物有所歸〗神物有[一作識]所歸
〖麟鳳在赤霄〗麟[一作靈]鳳在赤霄
〖何當一來儀〗何當[一作嘗]一來儀
〖往與惠荀輩〗往與惠荀[一作詢。錢謙益曰。舊注。惠昭、荀玨。惠遠、許詢。俱謬。甫逸詩中有送惠二過東溪詩云。空谷滯斯人。與此詩滄洲意相合。詢或其名也。]輩
〖幽人見瑕疵〗幽人見[一作在]瑕疵
〖洪濤隱語笑〗洪濤隱語笑[一作笑語]
〖照曜珊瑚枝〗照耀珊瑚枝
〖風帆倚翠蓋〗風帆倚翠蓋[一作巘]
〖所思煙霞微〗所思煙霞[一作霧]微
〖歲暮有餘悲〗歲暮有餘悲。[末懷李泌。時泌隱衡山。]*

=奭====================================================
王嗣奭《杜臆》363,PDF416,419,PDF5.138

【評論】
幽人謂惠、詢輩，蓋實有其人。公曾與之結契，其後遁入山林，不但身不可見，卽名亦不可聞。所以四皓知名，鄙其局促，而自懼瑕疵，爲斯人所棄也。必非往昔惠遠、許詢，且惠、詢亦不相配；至據《拾遺》謂惠昭、荀珏，未知是否？然必非以詩倡酬者也。◯孤雲也，而謂其「羣遊」，神物窅茫，而謂「有所歸」，起得靈幻，正以起下「麟鳳」語，謂不應棄我而去也。麟鳳非人世所有，便是「赤霄」，卽因鳳而及麟，不妨白璧微瑕，蓋大家多有之；如公詠《月》「故園松桂發，萬里共清輝」，因桂及松是也。◯「懼非道流」、「幽人瑕疵」，鍾云：「所謂發深省也」。◯「洪濤」以下至「煙霞微」，便是神仙口吻。◯五湖之遊，又遜商山，所以「餘悲」。◯鍾總評：「絕妙遊仙詩，非唯無丹藥瓢笠氣，倂無雲霞氣矣。覺太白語濫而易。」
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》5.2026,PDF5.114,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1219,PDF1289

【譯文】

=今====================================================
張志烈主編《杜詩全集（今注本）》4.2303,PDF2369

【注釋】
〖〗
	
【大意】
〚〛
=====================================================
講4/923,仇5/2026,校10/5889,虎4/773,全1219,新2/1773,今4/2303,趙2/1466,臆603,心1/209,鏡1000,銭1/84,洙0304,唐7/2287
