0079 陪李北海宴歷下亭[時邑人蹇處士等在座]

東藩駐皁蓋，北渚淩青荷。
海右此亭古，濟南名士多。
雲山已發興，玉佩仍當歌。
修竹不受暑，交流空湧波。
蘊真愜所遇，落日將如何？
貴賤俱物役，從公難重過。
=====================================================
蕭滌非《杜甫全集校注》1.79
〚3〛皂
〚5〛謌
=====================================================
《全唐詩》7.2253
〚3〛凌
〚4〛海內此亭古
=====================================================
皁（ㄗㄠˋ，zou6）。濟（zai2）。
此爲天寶四載（七四五）杜甫再遊齊趙時作。李北海，李邕，時爲北海郡太守。北海，山東
青州。歷山，千佛山。歷下亭，當時或未有專名，因在歷山之下，故甫稱之爲歷下亭。此亭
建於北魏以前，距甫來遊已有二三百年，故曰“海右此亭古”。

東藩，李邕。皂蓋，黑色車蓋。淩，升。北渚實即宴亭所在，高踞水中，四周荷葉田田，故曰
“淩青荷”。方位以西爲右，以東爲左，齊地在海之西，故曰海右。玉佩，此代指侑酒之歌妓。

楊慎：此是對當之當，非合當之當，與魏武樂府“醉酒當歌”不同。

交流，謂歷水與濼（luò）水合流。張綎：“修竹”二句，言亭前有修竹之陰，自不受暑，不必
交流之蕩暑也。

空，與不對，空自、空勞之意。蘊真，蘊含真趣。

《分門集注》引師曰：蘊真者，謂此亭韜藏真趣，俗士莫知，惟賢者遇此非常欣愜，奈何興未
闌而日已西頹，故嘆云云。

浦起龍曰：起四敘事，中四寫宴，末四惜別。又曰：首言李之來，次言到之處，三點歷下亭，
四兼坐中客。發興則酒懷動矣，當歌則酒興豪矣。而竹色波光，清涼交映，襟期正復灑然。 
“蘊真”二字，無所不包。其人，其地，其景，皆是蘊含真趣者。是以臨分逆計，重徘徊焉。
=====================================================
王嗣奭《杜臆》
=====================================================
錢謙益《錢注杜詩》
=====================================================
仇兆鰲《杜詩詳注》
=====================================================
浦起龍《讀杜心解》
=====================================================
楊倫《杜詩鏡銓》
=====================================================
韓成武、張志民《杜甫詩全譯》
李公在歷下亭駐下太守的車蓋，我由北渚經過清河前來拜訪。歷下亭是齊地最古老的亭台，濟南是名士輩出的地方。雲山磅礴已令人生發詩興，美人陪飲更令人對酒高歌。修長的竹林清爽無比，致使交流的河水徒然湧波送涼。這裡的景物蘊含真趣，令人心怡；可惜紅日西沉，宴會將散，無可奈何。貴者如公、賤者如我同是被事物役使，恐怕今後難以把您重訪。
=====================================================
歌韻。
=====================================================
參考
仇36

講1/73,　仇1/36，校1/79，虎1/33，全16，新1/22，今1/33，趙1/13，臆11，心1/3，鏡12，銭1/5，洙0106，唐7/2253
