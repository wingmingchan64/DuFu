0173 冬日洛城北謁玄元皇帝廟[廟有吳道子畫《五聖圖》]

配極玄都閟，憑高禁禦長。
守祧嚴具禮，掌節鎭非常。
碧瓦初寒外，金莖一氣旁。
山河扶繡戶，日月近雕梁。
仙李盤根大，猗蘭奕葉光。
世家遺舊史，道德付今王。
畫手看前輩，吳生遠擅場。
森羅移地軸，妙絕動宮牆。
五聖聯龍衮，千官列雁行。
冕旒俱秀發，旌旆盡飛揚。
翠柏深留景，紅梨迥得霜。
風箏吹玉柱，露井凍銀牀。
身退卑周室，經傳拱漢皇。
谷神如不死，養拙更何鄕。
=粵====================================================
陳永明《杜甫全集粵音注音》

【注音】
冬日洛城北謁玄元皇帝廟
dung1 jat6 lok3 sing4 bak1 jit3 jyun4 jyun4 wong4 dai3 miu6

配極玄都閟，憑高禁禦長。
pui3 gik6 jyun4 dou1 bei3, pang4 gou1 gam3 jyu6 coeng4
仄仄平平仄，平平仄仄平
-----------------------------------------------------
守祧嚴具禮，掌節鎭非常。
sau2 tiu1 jim4 geoi6 lai5, zoeng2 zit3 zan3 fei1 soeng4
仄平平仄仄，仄仄仄平平
-----------------------------------------------------
碧瓦初寒外，金莖一氣旁。
bik1 ngaa5 co1 hon4 ngoi6, gam1 hang1 jat1 hei3 pong4
仄仄平平仄，平平仄仄平
-----------------------------------------------------
山河扶繡戶，日月近雕梁。
saan1 ho4 fu4 sau3 wu6, jat6 jyut6 gan6 diu1 loeng4
平平平仄仄，仄仄仄平平
-----------------------------------------------------
仙李盤根大，猗蘭奕葉光。
sin1 lei5 pun4 gan1 daai6, ji1 laan4 jik6 jip6 gwong1
平仄平平仄，平平仄仄平
-----------------------------------------------------
世家遺舊史，道德付今王。
sai3 gaa1 wai4 gau6 si2, dou6 dak1 fu6 gam1 wong4
仄平平仄仄，仄仄仄平平
-----------------------------------------------------
畫手看前輩，吳生遠擅場。
waa6 sau2 hon1 cin4 bui3, ng4 sang1 jyun5 sin6 coeng4
仄仄平平仄，平平仄仄平
-----------------------------------------------------
森羅移地軸，妙絕動宮牆。
sam1 lo4 ji4 dei6 zuk6, miu6 zyut6 dung6 gung1 coeng4
平平平仄仄，仄仄仄平平
-----------------------------------------------------
五聖聯龍衮，千官列雁行。
ng5 sing3 lyun4 lung4 gwan2, cin1 gun1 lit6 ngaan6 hong4
仄仄平平仄，平平仄仄平
-----------------------------------------------------
冕旒俱秀發，旌旆盡飛揚。
min5 lau4 keoi1 sau3 faat3, zing1 pui3 zeon6 fei1 joeng4
仄平平仄仄，平仄仄平平
-----------------------------------------------------
翠柏深留景，紅梨迥得霜。
ceoi3 paak3 sam1 lau4 ging2, hung4 lei4 gwing2 dak1 soeng1
仄仄平平仄，平平仄仄平
-----------------------------------------------------
風箏吹玉柱，露井凍銀牀。
fung1 zang1 ceoi1 juk6 cyu5, lou6 zeng2 dung3 ngan4 cong4
平平平仄仄，仄仄仄平平
-----------------------------------------------------
身退卑周室，經傳拱漢皇。
san1 teoi3 bei1 zau1 sat1, ging1 cyun4 gung2 hon3 wong4
平仄平平仄，平平仄仄平
-----------------------------------------------------
谷神如不死，養拙更何鄕。
guk1 san4 jyu4 bat1 sei2, joeng5 zyut3 gang3 ho4 hoeng1
仄平平仄仄，仄仄仄平平

【韻部】
〚3.2.5〛長：陽韻
〚4.2.5〛常：陽韻
〚5.2.5〛旁：陽韻
〚6.2.5〛梁：陽韻
〚7.2.5〛光：陽韻
〚8.2.5〛王：陽韻
〚9.2.5〛場：陽韻
〚10.2.5〛牆：陽韻
〚11.2.5〛行：陽韻
〚12.2.5〛揚：陽韻
〚13.2.5〛霜：陽韻
〚14.2.5〛牀：陽韻
〚15.2.5〛皇：陽韻
〚16.2.5〛鄕：陽韻

【體裁】
五排

【補充說明】
〚3〛首聯對仗。
=蕭====================================================
蕭滌非主編《杜甫全集校注》1.173,djvu350

【異文、夾注】
〖鎭〗鎮
〖戶〗户
〖妙絕動宮牆〗妙絶動宫牆
〖衮〗袞
〖雁〗鴈
〖柏〗栢
〖鄕〗鄉

【注釋】
〖1〗據《封氏聞見記》卷一載：「國朝以李氏出自老君，故崇道教。高祖武德三年，晉州人吉善行，於羊角山見白衣老父，呼善行謂曰：「爲我語唐天子，吾是老君，卽汝祖也。今年無賊，天下太平。」高祖卽遣使致祭，立廟於其地。」《舊唐書·高宗紀》：「（乾封元年）二月己未，次亳州。幸老君廟，進號曰太上玄元皇帝。」《舊唐書·玄宗紀》：「（開元）二十九年春正月丁丑，制兩京、諸州各置玄元皇帝廟，並崇玄學。」（《冊府元龜》卷五十三謂在開元十年正月，疑誤）《唐會要》卷五十「尊崇道教」條：「（天寶元年）九月二十五日，敕兩京玄元廟改爲太上玄元皇帝宮，天下準此。」題仍曰「廟」，沿舊稱也。《舊唐書·禮儀志》：天寶二年三月，改「西京玄元廟爲太清宮，東京爲太微宮，天下諸州爲紫極宮」。「（天寶八載）閏六月四日，玄宗朝太清宮，加聖祖玄元皇帝尊號曰聖祖大道玄元皇帝，高祖、太宗、高宗、中宗、睿宗尊號並加『大聖』字」。故黃鶴曰：「詩所言『五聖聯龍衮』，又卻天寶八年閏六月事。詩云：「翠柏深留景，紅梨迥得霜。風箏吹玉柱，露井凍銀牀。」當是其年冬作。蓋天寶九年己歸長安，進《三大禮賦》矣。」題曰「洛城北」，蓋玄元廟在東都徽安門外北邙山上。據《佛祖統記》載：「（儀鳳）三年，老君降於北邙山之清廟。」（《大藏經》卷四十九）是高宗時北邙山已有老君廟矣。白居易《清明日登老君閣望洛城贈韓道士》詩：「何事不隨東洛水，誰家又葬北邙山？」晚唐康騈《劇談錄》亦云：「東都北邙山，有玄元觀，南有老君廟，臺殿高敞，下瞰伊洛。」皆可證。一九七九年五月，我們曾親到洛陽北邙山考察，山上有廟曰「上清宮」，一殘碑云：「邙山最高處，世傳爲老子修煉之所」，「唐祀老子於此玄元皇帝廟」。另一明萬曆己卯年（一五七九）所立殘碑云：「杜拾（遺）謁廟詩有「山河扶繡戶，日月近雕梁」之句。」亦可證杜所詠之玄元皇帝廟在北邙山無疑矣。
配極，《分門集注》引杜田曰：「配紫極也。紫極，北極也。」又引趙次公曰：「以廟在城之北，故曰『配極』。『玄都』，丹臺仙眞之所也，故用玄都言廟。舊注言玄都觀也，妄引妄注，惑亂義理。」周甸曰：「極，北極也，帝座所居。老君配五帝而祀之，故曰「配極」。」葛洪《枕中書》：「玄都玉京七寶山，週迴九萬里，在大羅之上，城上七寶宮，宮內七寶臺，有上、中、下三宮。」「上宮是盤古眞人、元始天王、太元聖母所治。」《雲笈七籤》載《洞元本行經》云：「太上道君言：元始天尊以我因緣之勳，錫我太上之號，治玄都玉京。」
閟，幽深也，《詩·魯頌·閟宮》：「閟宮有侐。」
朱注：「玄元廟在北邙山上，故曰『憑高』。」
《漢書·宣帝紀》：「詔：池籞未御幸者，假與貧民。」注引蘇林曰：「折竹以繩緜連禁籞，使人不得往來，律名爲籞。」又引應劭曰：「池者，陂池也。籞者，禁苑也。」揚雄《羽獵賦》：「器械儲偫，禁禦所營，尙泰奢，麗誇詡。」禁禦，禁苑也。老子封玄元皇帝，故其廟址亦可稱「禁禦」也。
《禮記·祭法》：「遠廟爲祧。」孫希旦《集解》：「蓋謂高祖之父、高祖之祖之廟也。謂之遠廟者，言其世數遠而將遷也。」《左傳·襄公九年》杜預注：「諸侯以始祖之廟爲祧。」《周禮·春官》：「守祧，掌守先王先公之廟祧。」故監廟者謂之「守祧」。《舊唐書·高宗紀》：乾封元年二月，次亳州，幸老君廟。「其廟置令、丞各一員」。
具禮，備禮也。《史記·淮陰侯列傳》：「王必欲拜之，擇良日，齋戒，設壇場具禮乃可耳。」
蔡夢弼曰：「節，符節也。掌所賜之符節，以鎭重其廟也。」
《史記·項羽本紀》：「所以遣將守關者，備他盜之出入與非常也。」
《分門集注》引王琪曰：「碧瓦，琉璃瓦也.初寒外，指冬日也。」朝鮮李植曰：「外字取迥遠之義。」浦注：「外字有高迥氣象，旁字有彌淪氣象。」《文選·班固西都賦》：「抗仙掌以承露，擢雙立之金莖。」李善注：「金莖，銅柱也。」《漢書·郊祀志》：漢武帝「作柏梁、銅柱、承露仙人掌之屬」。曹植《承露盤頌銘》：「皇帝（魏明帝）乃詔有司鑄銅建承露盤，莖長十二丈，大十圍，上盤徑四尺九寸，下盤徑五尺，銅龍繞其根，龍身長一丈，背負兩子，自立於芳林園，甘露仍降，使臣爲頌銘。」故朱注摘引曹文後曰：「則洛城金莖固有之矣。」蔡夢弼曰：「金莖，謂仙掌承露也；一氣，謂元氣也。」趙次公曰：「金莖，廟中未必有，詩人言之以壯官殿之形勢耳。」趙說似更近之。
雕梁，謂雕畫之梁棟也。仇注：「山河拱戶，形其雄壯；日月近梁，狀其高華。」趙次公曰：「碧瓦在初寒之外，金莖在一氣之旁，而繡戶爲山河所扶，雕梁相近日月，皆言廟之高大也。與『日月低秦樹，乾坤繞漢宮』同法。今四句皆言廟之據高，而句法雄大耳。」
《神仙傳》卷一：「老子之母，適至李樹下而生老子，生而能言，指李樹曰：『以此爲我姓。』」《述異記》卷下：「中山有縹李大如拳者，呼仙李。」潘岳《果賦》：「仙李縹而神李紅。」
盤根，唐太宗《探得李》詩：「盤根植瀛渚，交榦橫倚天。舒華光四海，卷葉蔭三川。」
奕葉，猶累世也。趙次公曰：「此以紀玄元之盛美，言自老子盤根而來，至唐又如蘭之猗猗，爲累世有光也。「仙李」對「猗蘭」，蓋起於《猗蘭操》，孔子所作也。舊注及杜田引漢殿名爲證，非。杜公以李氏之世，譬之猗蘭，蓋亦孔子所謂『蘭爲王者香』也。」汪灝曰：「誠以玄元皇帝者，爲我朝受姓之始，累代綿長也。以「猗蘭」對「仙李」，謂蘭爲王者之香，比其子孫茂盛，不必泥定漢武故事。」《琴操》卷上：「《猗蘭操》者，孔子所作也。孔子歷聘諸侯，諸侯莫能任，自衞反魯，過隱谷之中，見薌蘭獨茂，喟然歎曰：『夫蘭當爲王者香，今乃獨茂，與眾草爲伍。』」又《漢武帝內傳》：「景帝使王夫人移居崇芳閣」，「乃改崇芳閣爲猗蘭殿。旬餘，景帝夢神女捧日以授王夫人，夫人呑之，十四月而生武帝」。錢箋：「以『猗蘭』對『仙李』，亦以漢武比玄宗也。」按：兩說之不同，前者取《猗蘭操》之序言，重在孔子謂「蘭爲王者香」，以猗蘭比李氏皇族。後者取猗蘭殿生漢武，遂以猗蘭象徵漢武，以喩玄宗。若合兩說觀之，則得的解矣。
胡震亨曰：「遺，留遺也，見傳世之遠。舊注以《史記》之不入《世家》，作遺失之遺解，豈所以爲玄元頌哉！」李因篤曰：「詩之言世家，猶其言列傳也。遺舊史，只是說史有未盡，必待唐升爲列傳首，並非微詞。」（《杜詩集評》卷十二引）
道德，卽《道德經》。《史記·老子列傳》：「老子乃著書上、下篇，言道德之意，五千餘言。」《封氏聞見記》卷一：「開元二十一年，親注老子《道德經》，令學者習之。」《唐會要》卷五十亦云：天寶四載十月二十三日，又詔以《道德經》在諸經之首。今王，卽指玄宗。而仇注：「《史記》不載於《世家》，故云遺舊史；明皇嘗注《道德經》，故云付今王。」楊注：「言譜系失載於舊史也。舊謂《史記》不列《世家》，與下句不貫。」張溍曰：「遺舊史，言史筆之正；付今王，見上嗜之偏。」朝鮮李植曰：「老子，《世家》不傳，則其爲唐室之祖不可詳，只以《道德》傳諸今王，故享尊禮如此。此句似不滿於唐之祖老子矣。」皆可參。
吳生，吳道子也。朱景玄《唐朝名畫錄》：「吳道玄，字道子，東京陽翟人也。少孤貧，天授之性，年未弱冠，窮丹青之妙。浪迹東洛時，明皇知其名，召人內供奉。」「凡畫人物、佛像、神鬼、禽獸、山水、臺殿、草木，皆冠絕於世，國朝第一。張懷瓘嘗謂道子乃張僧繇之後。則斯言當矣。」景玄於「神品上」，只列道子一人。
擅場，壓倒全場之義，《文選·張衡東京賦》：「秦政利觜長距，終得擅場。」李善注：「言秦以天下爲大場，喩七雄爲鬥雞，利喙長距者，終擅一場也。」朝鮮李植曰：「遠擅場，言前後人皆不及也。」亦可參。
《初學記》卷五引《河圖括地象》曰：「崑崙者，地之中也。地下有八柱，柱廣十萬里，有三千六百軸，互相牽制，名山大川，孔穴相通。」仇注：「移地軸，言山水逼眞；動宮牆，言殿宇生色。」朱景玄《唐朝名畫錄》謂吳道子「畫玄元廟五聖千官，官殿冠冕，勢傾雲龍，心歸造化。故杜員外詩云：「森羅迴地軸，妙絕動宮牆。」
《資治通鑑·唐玄宗天寶八載》云：「上以符瑞相繼，皆祖宗休烈，六月戊申，上聖祖號曰大道玄元皇帝，上高祖謚曰神堯大聖皇帝，太宗謚曰文武大聖皇帝，高宗謚曰天皇大聖皇帝，中宗謚曰孝和大聖皇帝，睿宗謚曰玄眞大聖皇帝。」
龍衮，天子禮服，卷龍衣也。雁行，謂相次排列，如雁飛之行列也。千官列雁行，謂所繪五帝侍從也。《舊唐書·玄宗紀》：「（天寶五載）九月壬子，於太清官刻石爲李林甫、陳希烈像，侍於聖容之側。」意東都太微官亦必如此。《劇談錄》云：「東都北邙山，有玄元觀，南有老君廟，臺殿高敞，下瞰伊洛。神仙泥塑之像，皆開元中楊惠之所製，奇巧精嚴，見者增敬。壁有吳道玄畫五聖眞容及老子化胡經事，丹青絕妙，古今無比。」（卷下「老君廟畫」條）宋《蔡寬夫詩話》亦云：「洛陽上清宮，卽唐玄元皇謂廟，兩廊皆吳生畫，有高祖至睿宗眞象，子美詩所謂「五聖聯龍衮，千官列雁行」者也。國初猶皆存。」（《苕溪漁隱叢話》前集卷七引）
冕旒，古代帝王、諸侯及卿大夫之禮冠也，外黑內紅，蓋在頂上者曰「延」，以五彩繅繩穿玉，垂在延前者，曰「旒」。天子之冕十二旒。後遂用作帝王之代稱。王維《和賈舍人早朝大明宮》詩：「九天閶闔開宮殿，萬國衣冠拜冤旒。」
《分門集注》引梅堯臣曰：「秀發，謂五聖氣宇清秀也。」
旌旆，旌爲古代旗之一種。綴旄牛尾於竿頭，下有五彩析羽。《周禮·春官·司常》：「全羽爲旞，析羽之旌。」旆爲古時旗末狀如燕之垂旒。旌旆，泛指旌旗，此謂儀仗也。
以下四句寫所見之冬景。浦注：「『翠柏』四句，寫景有森爽之色，確是神廟寒候也。」趙次公曰：「迥，遠也。深與迥，則柏、梨皆非一株矣。」
王洙曰：「風箏，謂製箏挂之風際，風至則鳴也。」楊愼《升菴詩話》卷七：「古人殿閣檐稜間，有風琴、風箏，皆因風動成音，自諧宮商。」仇注：「或曰：風箏，檐鈴也，俗謂呼風馬兒。」實卽檐下鐵馬也。玉柱，玉雕成之柱，狀宮室壯麗之詞。韓偓《苑中詩》：「金階鑄出狻猊立，玉柱雕成翡翠啼。」
趙次公曰：「露井，露地之井也。」《宋書·樂志三》載古辭《雞鳴高樹顚》云：「桃生露井上，李樹生桃旁。」《分門集注》引馬存曰：「銀牀，井欄也。」《晉書·樂志》載《淮南王篇》：「後園鑿井銀作牀，金甁素綆汲寒漿。」梁簡文帝《雙桐生空井》詩：「銀牀牽轆轤。」又朱注：「舊以銀牀爲井欄。《名義考》：銀牀非井欄，乃轆轤架也。」亦可參。
《老子》第九章：「功遂身退，天之道。」《列仙傳》：「老子生於殷時，爲周柱下史，轉爲守藏史。積八百餘年，後周德衰，乃乘青牛車而去，入大秦。」《分門集注》引趙次公曰：「謂老子之引退，爲周室日以卑削之故。」《神仙傳》卷二：漢文帝讀《老子經》，頗好之，有所不解數事，以問河上公，公乃授《素書》二卷與帝。《分門集注》引師曰：「漢丈、景皆崇尙黃帝、老子之術，故云「經傳拱漢皇」。拱，謂用其術以致無爲之治，故垂衣拱手也。」玄宗亦然，故云，亦前「道德付今王」之意也。
《老子》第六章：「谷神不死，是謂玄牝。」谷神，謂生養萬物之神也。河上公注：「谷，養也，人能養神則不死也；神，謂五藏之神也。」《分門集注》引師曰：「谷所以藏物，谷神猶云藏神；何鄕，謂無所止，猶云無何有之鄕。」養拙，猶言守拙。潘岳《間居賦》云：「仰眾妙而絕思，終優遊以養拙。」汪灝曰：「『谷神』二句，言老子有靈，舍此廟貌尊崇之地，更何往乎！謂玄元之神，必在此廟中也。」仇注：「按：谷神，謂身中空竅處有元神也，卽丹田之說。故庾信詩云：「虛無養谷神。」舊解谷爲養，則谷神上不當更加養字矣。」沉寅曰：「谷神，謂虛中之神也」，「如虛中之神不死，更於何處置身而養拙乎？玄元之廟，眞與太廟同無疆也」。其說亦通。郭沫若曰：「『如』字，是『儼如』的如，而不是『假如』的如，也就是『祭如在，祭神如神在』（《論語》）的如。加添一個『如』字，正表明杜甫的畢恭畢敬。」（《李白與杜甫·杜甫的宗教信仰》）按：釋「如」爲「儼如」，則下句「更」字無著落，似欠妥。再則，此詩暗寓諷意，杜甫亦未嘗「畢恭畢敬」也。

【評論】
張戒曰：以神武定天下，高祖、太宗之功也，何必以家世不若商周爲愧，而妄認老子爲祖，必不足以爲榮，而適足以貽世笑。（《歲寒堂詩話》卷下）
盧世㴶曰：《冬日洛城北謁玄元皇帝廟》一首，做手最高，蓋唐朝妄認遠祖，尊老子爲玄元皇帝，極無謂，極沒正經。子美以本朝臣子，而謁其廟貌，此處作語正難，看他周旋運用，奇幻方雅，備極其致，然苦文章易竟，故又就吳道子畫上儘力摹寫，以賓代主，避實撃虛，良工心獨苦，其誰知之！（《杜詩胥鈔餘論·論五七言排律》）
金聖歎曰：只爲與之同姓，便以巍巍天王之尊，遙認一千餘年前茫茫不可知之人，尊之曰聖太祖玄元皇帝，又爲立廟，已極可笑，乃又甚而至於畫其高祖、太宗、高宗、中宗、睿宗五世祖考之像於其廟壁。嗟乎！漢武好仙，尙冀長生，今此又爲何哉？（《唱經堂杜詩解》卷一）
錢謙益曰：唐自高祖追崇老子爲祖，天寶中，見像降符，不一而足，人主崇信之極矣。此詩直記其事，以諷諫也。「配極」四句，言玄元廟用宗廟之禮爲不經也。「碧瓦」四句，譏其宮殿壯麗踰制爲非禮也。「世家遺舊史」，謂開元中奉敕升老子、莊子爲《列傳》之首，序伯夷上，然太史公不列於《世家》，終不能改易舊史，蓋微詞也。「道德付今王」，謂玄宗親注《道德經》及置崇玄學，然未必知道德之意，亦微詞也。「畫手」以下八句，記吳生畫圖也.世代之寥廓如彼，畫圖之親切若此，冕旒旌旆，炫耀耳目，不亦近於兒戲乎？「翠柏」四句，敍冬曰之景也。「身退」以下四句，始略見大意，以謂老子五千言，其要在清淨無爲，理國立身，是故身退則周衰，經傳則漢盛，卽令不死，亦當藏名養拙，豈肯憑人降形，爲妖爲神，以博人主之崇奉乎？此詩雖極意諷諫，而鋪張盛麗，語意渾然，所謂言之無罪，聞之足戒者也。（《讀杜小箋》卷上）
汪道昆曰：唐尊老子爲聖祖，故曰「盤根」，曰「奕葉」，曰「祧」，曰「節」，皆以祖廟事言。詩句清麗奇偉，勢欲飛動，可與吳生畫手，並絕古今。（《杜詩詳注》卷二引）
盧元昌曰：此詩大指，在結四句。「身退」，則辭榮恬退，老於柱下，不必有玄元皇帝、玄元聖祖之號。「經傳」，則道德五千，自足不朽，不必有告錫靈符、妙寶眞符之說。谷神不死，養拙何鄕，何有於像？開元間盩厔之像何爲？天寶間丹鳳門之降何爲也？且何有於廟？開元間興慶宮之迎何爲？天寶初紫極宮之建何爲也？玄宗惑於神仙，至有宮中聞天語之妄，築壇煉藥種種迂怪。詩寓微諷。（《杜詩闡》卷二）
吳瞻泰曰：玄元皇帝廟，不經之甚，妙在字字贊揚，絕無一語諷刺。蓋老子之學，以自隱無名爲務，不期千載下，尊之爲帝，奉之爲祖也。且廟中繪高祖、太宗、高宗、中宗、睿宗五聖於壁間，若老子儼爲五聖所自出之帝，故極口贊揚，多微詞焉。（《杜詩提要》卷十三）
浦起龍曰：據事直書，不參議論，純是頌體。而細繹之，「配極」四句，亦似鉅典，亦似悖禮。「碧瓦」四句，亦似壯觀，亦似踰制。「蟠根」、「奕葉」，亦似緜遠，亦似矯誣。「遺舊史」，亦似反挑，亦似實刺。「付今王」，亦似同揆，亦似假託。紀畫處，亦似尊崇，亦似涉戲。「谷神」、「何鄕」，亦似呼吸可接，亦似神靈不依。而讀去豪無圭角，所以爲佳。錢箋語語指斥，意非不是也，但學者不善會之，偏在譏刺一邊看去，則失之遠矣。蓋題係朝廷鉅典，體宜頌揚。非比他事諷諫，尙可顯陳也。（《讀杜心解》卷五之一）
沉德潛曰：通體含諷，末尤婉曲。見老子之學，以谷神不死爲主，如其果然，方養拙藏名於無何有之鄕，而豈以帝主崇祀爲榮耶？微而顯矣。（《唐詩別裁集》卷十七）
何焯曰：言老子之道清淨無爲，當師其意，徒侈其奉，則吾知老子有靈，方深潛遠引，不之饗耳。於體則黷，於義則誣，祖宗之失，不能有改，又加侈焉，不顧天下之譏，是唐之佞媚，不如漢之善用其術遠矣。鋪陳其事，所以刺也。（《義門讀書記·杜工部集》）
范大士曰：鋪陳盛麗之中，隱隱彈射，渾含不露。至末乃直吐之，而語氣乃依約和婉。此眞風雅一燈，非積學深思，不能得也。（《歷代詩發》卷十九）

【備考】
毛先舒曰：此篇錢氏以爲皆屬諷刺，不知詩人忠厚爲心，況於子美耶？卽如明皇失德致亂，子美於《洞房》、《宿昔》諸作，及《千秋節有感》二首，何等含蓄溫和。況玄元致祭立廟，起於唐高祖，歷世沿祀，不始明皇，在洛城廟中，又五聖並列，臣子入謁，宜何如肅將者。且子美後來獻《三大禮賦》，其《朝獻太清宮》，卽老子廟也。賦中竭力鋪揚，若先刺後頌，則自相矛盾亦甚矣，子美必不出此也。（《杜詩詳注》卷二引）
=全====================================================
《全唐詩》7.2387,PDF7.166,《御製全唐詩》2518

【異文、夾注】
〖1〗冬日洛城北謁玄元皇帝廟[原注。廟有吳道子畫五聖圖。唐書。高宗乾封元年。追尊老子爲玄元皇帝。制兩京諸州各置廟。在東都者。改爲太微宮。此詩作於稱廟之時。當是開元末年。]
〖憑高禁禦長〗憑虛[一作高。一作空。]禁禦[一作蘌]長
〖守祧嚴具禮〗守祧嚴具禮。[老君廟置令、丞各一員。]*
〖仙李盤根大〗仙李盤根大。[老子生而能言。指李樹爲姓。唐以李氏出自老君。追崇爲祖。]*
〖世家遺舊史〗世家遺[一作隨]舊史。[開元中。奉敕升老子、莊子爲列傳首。在伯夷之上。]*
〖道德付今王〗道德付[一作冠]今王。[明皇親注道德經。令舉子習之。減尙書、論語。而考試老子。]*
〖吳生遠擅場〗吳生[吳道子。陽翟人。]遠擅場
〖五聖聯龍衮〗五聖[天寶八年。明皇以符瑞相繼。上高祖、太宗、高宗、中宗、睿宗諡號。又畫像於老君廟壁。]聯[一作連]龍衮
〖千官列雁行〗千官列[一作引]雁行
〖露井凍銀牀〗露井凍[一作動]銀牀
〖谷神如不死〗谷神[老子。谷神不死。注。谷。養也。神乃五藏之神。]如不死
〖養拙更何鄕〗養拙更何鄕[一作方]
=名====================================================
《名家注評全唐詩》344,PDF402

【異文、夾注】
〖1〗冬日洛城北謁玄元皇帝廟[廟有吳道子畫五聖圖◯黃鶴：天寶二年三月壬子，親祀玄元廟，改西京玄元廟爲太清宮，東京廟爲太微宮，天下爲紫微宮。據舊史改廟爲宮，已在二年，題曰玄元皇帝廟，仍舊稱也。五聖聯龍衮，是天寶八載閏六月事，題云《冬日》，當是其冬作。蓋天寶九載，公歸長安，進《三大禮賦》，不在洛陽矣。]
〖憑高禁禦長〗憑高禁篽長。[《漢紀注》：篽者，禁苑之遮衞也。]*
〖守祧嚴具禮〗守祧[《周禮》：守祧，掌守先王先公之廟祧。註：遷主所藏曰祧。]嚴具禮
〖掌節鎭非常〗掌節[《周禮》：掌節，掌守邦節而辯其用。注：節，猶信也，行者所執之信。]鎭非常
〖猗蘭奕葉光〗猗蘭奕葉光。[《王仲宣誄》：伊昔顯考，奕葉佐時。注：奕，不絕之稱。]*
〖風箏吹玉柱〗風箏[楊愼：古人殿閣檐棱間，有風琴、風箏，皆因風動成音，自協宮商。或曰風箏，檐鈴也，俗謂呼風馬兒。]吹玉柱

【注釋】
〖1〗玄元皇帝：卽老子李耳，道家創始人。《唐書》：高宗乾封元年，幸亳州，詣老君廟，追尊爲玄元皇帝。開元二十九年，制兩京諸州，各置玄元皇帝廟。吳道子：吳道玄，字道子，東京陽翟人。明皇知其名，召入內供奉。吳生凡畫人物、佛像、神鬼、禽獸、山水、臺殿、草木，皆冠絕於世，國朝第一。
〖配極〗配享於宗廟。
〖閟〗深閉。
〖碧瓦〗琉璃瓦。
〖金莖〗銅柱。《郊祀志》：「漢武作柏梁、銅柱、承露、仙人掌之屬。《曹子建集》：明帝詔有司鑄銅，建承露盤於芳林園，莖長十二丈，大十圍，使植作頌銘，則洛城金莖固有之矣。
〖仙李〗《述異記》：「中山有縹李大如拳者，呼爲仙李。」
〖猗蘭〗《漢武故事》：帝以乙酉年七月七日旦，生於猗蘭殿。先是景帝坐崇芳閣，見赤氣如林，來蔽戶牖，乃改閣爲猗蘭殿。
〖道德〗卽《道德經》，老子所著，五千餘言。
〖吳生〗卽吳道子。
〖龍衮〗天子禮服。《禮器》：「天子龍衮」。
〖千官列雁行〗
〖冕旒〗古代帝王、諸侯及卿大夫的禮冠。
〖露井〗露地之井。
〖銀牀〗井欄。
〖谷神如不死〗《老子》：「谷神不死，是謂玄牝。」谷神，謂身中空竅處有元神也，卽丹田之說。

【評論】
錢謙益《讀杜小箋二箋》：唐自追祖老子，見像降符，告者不一。玄宗篤信而崇事之，公作此詩以諷諫也。配極四句，言玄元廟用宗廟之禮，爲誣其祖也。碧瓦四句，言宮殿壯麗逾製，爲非禮也。仙李盤根、猗蘭奕葉，言神堯以下，聖子神孫，仙源積慶，何取乎玄元而追之爲祖乎？「世家遺舊史」，言太史公已不列世家，其在唐世，何譜牒之可據耶？「道德付今王」，言明皇雖尊信其教，然未能深知道德之意。皆微詞也。畫手八句，言畫圖近於兒戲。翠柏四句，敍冬日廟中景象。末四句，總括一篇大旨。老子見周德之衰，則引身去之，今安肯非時而出耶？且言漢文恭儉醇厚，深得五千言之旨，故經傳致垂拱之治，今之崇尙，則異是矣，亦申明「道德付今王」之意也。老子之學，歸本於谷神不死，爲天地根，假令長生駐世，亦當藏名養拙於無何有之鄕，豈其憑人降形，炫耀光景，以博後人之崇奉乎？此詩雖極意諷諫，而鋪張盛麗，語意渾然，所謂「言之無罪，聞之足戒」者也。
毛先舒《詩辨坻》：此篇錢氏以爲皆屬諷刺，不知詩人忠厚爲心，況於子美耶。卽如明皇失德致亂，子美於《洞房》、《宿昔》諸作，及《千秋節有感》二首，何等含蓄溫和。況玄元致祭立廟，起於唐高祖，歷世沿記，不始明皇，在洛城廟中，又五聖並列，臣子入謁，宜何如肅將者。且子美後來獻《三大禮賦》，其《朝獻太清宮》，卽老子廟也。賦中竭力鋪揚，若先刺後頌，則自相矛盾亦甚矣，子美必不出此也。
=奭====================================================
王嗣奭《杜臆》11,PDF64,92,PDF212

【評論】
《通》云：「卑周室」者，老子見周衰而遠去；「拱漢皇」者，文帝傳河上丈人經，崇之以治天下。蓋申贊老子之道，晦於當時，而顯於後世。末二句，公欲用其道以自修也。
=====================================================
錢謙益《錢注杜詩》
=仇====================================================
仇兆鰲《杜詩詳註》1.89,PDF1.162,津PDF2.60,津PDF16.3,PDF1.159

【異文、夾注】
〖憑高禁禦長〗憑高[一作虚]禁籞[一作禦《正異》作籞]長
〖山河扶繡戶〗山河扶繡户
〖世家遺舊史〗世家遺[一作貽]舊史
〖畫手看前輩〗畫手看[平聲]前輩
〖吳生遠擅場〗五聖聯[晉作連]龍衮
〖森羅移地軸〗千官列[一作引]雁行[音杭]
〖翠柏深留景〗翠柏深留景[與影同]
〖露井凍銀牀〗露井凍[《英華》作動]銀牀
〖養拙更何鄕〗養拙㪅何鄕[一作方]

【大意】
〚3-6〛首段，記廟制之尊嚴。◯趙曰：廟在洛城北，故云配極。洙曰：廟在北邙山，故云憑高。◯趙曰：尊老君爲聖祖，故謂守祧。符騐以備非常，故得掌節。◯碧瓦外覆，寒氣先侵矣。金莖旁列，一氣上通矣。山河拱戶，形其雄壯。日月近梁，狀其高華。
〚7-8〛此推言廟祀之由。◯唐奉老君爲聖祖，故言根大而葉盛。《史記》不載於世家，故云「遺舊史」。明皇嘗注《道德經》，故云「付今王」。
〚9-12〛此記繪畫之精工。◯移地軸，言山水逼眞。動宮牆，言殿宇生色。冕旒承龍衮，從衣及冠也。旌旆承千官，由扈從及儀仗也。
〚13-14〛此兼敍冬日之景。◯柏耐寒而色留，梨得霜而葉落。吹王柱，風冽檐前。凍銀牀，冰凝井榦也。
〚15-16〛末乃追論老子，以見凟祀之不經。◯身退二句，言人往而道存。谷神二句，言神藏而迹隱。結含諷意。◯此章起首、中間各八句，前後三段各四句。

【注釋】
〖1〗鶴注:天寶二年三月壬子，親祀玄元廟，改西京玄元廟爲太清宮，東京廟爲太微宮，天下爲紫微宮。據舊史改廟爲宮，已在二年，題曰玄元皇帝廟，仍舊稱也。五聖聯龍衮，是天寶八載閏六月事，題云《冬日》，當是其冬作。蓋天寶九載，公歸長安，進《三大禮賦》，不在洛陽矣。朱注：此詩所詠，卽太微宮也。作於加諡五聖之後，當在八載之冬。◯封演《見聞記》：高祖武德三年，晉州人吉善行，於羊角山見白衣老父，呼謂曰：「爲吾語唐天子，吾是老君，卽汝祖也，今年無賊，天下太平。」高祖卽遣使致祭，立廟其地。《唐書》：高宗乾封元年，幸亳州，詣老君廟，追尊爲玄元皇帝。開元二十九年，制兩京諸州，各置玄元皇帝廟。天寶元年，陳王府參軍田同秀上書：玄元皇帝降於丹鳳門之通衢，告錫靈符在尹喜故宅。上遣使就函谷關尹喜臺西，發得之，乃置玄元廟於大寧坊，東都於積善坊臨淄舊邸，親享新廟。
〖配極〗《史記》：始皇爲極廟，象天極。《索隱》曰：爲宮廟象天極，故曰極廟。李嶠詩：配極光輝遠。◯康騈《劇談錄》：東都北邙山，有玄元觀，南有老君廟，臺殿高敞，下瞰伊洛。
〖玄都閟〗《道藏》：道君處大玄都，坐高蓋天。《雲笈七籤·三洞經》：玄都上有九曲崚嶒鳳臺瓊房玉室，處於九天之上，玉京之陽。張正見詩：玄都府內駕青牛。
〖閟〗《詩》：閟宮有洫。注：閟，深閉也。
〖憑高〗王僧孺詩：憑高且一望。
〖禁禦〗《羽獵賦》：禁禦所營。《漢紀注》：籞〘原字上竹下御，統一碼缺〙者，禁苑之遮衞也。《後漢紀注》：折竹以繩懸連之，使人不得往來。今作籞。
〖守祧〗《周禮》：守祧，掌守先王先公之廟祧。注：遷主所藏曰祧。◯《唐書》：老君廟置令丞各一員。
〖具禮〗《史記》：蕭何曰：「王若欲拜大將，具禮乃可。」此借用字。
〖掌節〗《周禮》：掌節，掌守邦節而辯其用。注：節，猶信也，行者所執之信。《史記》：「備他盜之出入，與非常也。」亦借用字。
〖碧瓦〗劉騊駼詩：縹碧以爲瓦。碧瓦，琉璃瓦也。
〖初寒〗謝靈運《燕歌行》：孟冬初寒節氣成。
〖金莖〗《西都賦》：抗仙掌以承露，擢雙立之金莖。注：金莖，銅柱也。《郊祀志》：漢武作柏梁、銅柱、承露、仙人掌之屬。朱注：《曹子建集》：明帝詔有司鑄銅，建承露盤於芳林園，莖長十二丈，大十圍，使植作頌銘，則洛城金莖固有之矣。
〖一氣〗《莊子》：通天下一氣耳。《西征賦》：化一氣而甄三才。
〖山河〗陳後主詩：日月光天德，山河壯帝居。
〖繡戶〗《舞影賦》：耀金波兮繡戶。
〖日月近雕梁〗檀約《陽春歌》：白日映雕梁。
〖仙李盤根大〗《神仙傳》：老子生而能言，指李樹曰：「以此爲我姓。」《老子內傳》：太上老君，姓李名耳，字伯陽，其母見日精下落如流星，飛入口中，因有娠。七十二歲，於陳渦水李樹下，剖左掖而生。◯《述異記》：中山有縹李大如拳者，呼爲仙李。又云：瀨鄕老子祠有紅縹李，一李二色。◯唐太宗《探得李》詩云：盤根植𤅀渚，交榦倚天舒。庾信《老子廟》詩：盤根古樹底。〘「瀛」，芸生堂本、四庫本同作「𤅀」。〙
〖猗蘭〗《漢武故事》：帝以乙酉年七月七日旦，生於猗蘭殿。先是景帝坐崇芳閣，見赤氣如林，來蔽戶牖，乃改閣爲猗蘭殿。錢箋:以「猗蘭」對「仙李」，亦以漢武比玄宗也。
〖奕葉〗曹植《王仲宣誄》：伊昔顯考，奕葉佐時。注：奕，不絕之稱。
〖舊史〗《唐會要》：開元二十三年，敕升老子、莊子爲列傳首，居伯夷之上。《西京賦》：雅好博古，學乎舊史氏。
〖道德〗《史記》：老子著書上下篇，言道德之意，五千餘言。封演《聞見記》：開元二十一年，明皇親注《道德經》，令學者習之。
〖今王〗《書》：今王嗣有令緒。
〖畫手看前輩〗原注：廟有吳道子畫《五聖圖》。◯朱景玄《名畫錄》：吳道玄，字道子，東京陽翟人。明皇知其名，召入內供奉。吳生凡畫人物、佛像、神鬼、禽獸、山水、臺殿、草木，皆冠絕於世，國朝第一。《歷代名畫錄》：吳道子學書不成，因工畫。張懷瓘每云：「吳生之畫，下筆有神，是張僧繇後身。」官至寧王友。◯孔融《與曹操書》：今之少年，喜謗前輩。
〖擅場〗《東京賦》：秦政利觜長距，終得擅場。曹植詩：常得擅此場。◯黃山谷云：能於前輩中擅場，不獨爭長時輩也。
〖森羅〗《肇論》：萬象森羅。
〖地軸〗《海賦》：地軸挺拔而争迥。《春秋元命苞》：地有三千六百軸，互相牽制。
〖妙絕〗《續晉陽秋》：顧愷之尤好丹青，妙絕於時。◯應璩詩：侈靡在宮牆。
〖五聖〗《通鑑》：天寶八載六月，上以符瑞相繼，皆祖宗休烈，上高祖諡曰神堯大聖皇帝，太宗諡曰文武大聖皇帝，高宗諡曰天皇大聖皇帝，中宗諡曰孝和大聖皇帝，睿宗諡曰玄貞大聖皇帝。康騈《劇談錄》：玄元觀壁上有吳道子畫五聖眞容及《老子化胡經》事，丹青絕妙，古今無比。◯《淮南子》：此五聖者，天下之盛王。
〖龍衮〗《禮器》：天子龍衮。
〖千官〗《荀子》：天子千官。
〖雁行〗《記》：兄之齒雁行。
〖冕旒俱〗又：天子之冕，朱綠藻，十有二旒。沈佺期詩：朝光映冕旒。
〖秀發〗《蜀都賦》：王襃暐曅而秀發。〘「曅」，中華版作「曄」。〙
〖旌旆盡飛揚〗孔德璋詩：風交旌旆揚。◯漢高帝歌：大風起兮云飛揚。
〖翠柏〗《水經注》：翠柏蔭峯。
〖留景〗謝朓《松賦》：懷風音而送聲，當月路而留景。
〖紅梨〗庾肩吾詩：梨紅大谷晚。
〖風箏〗郭知達注：風筝，謂挂筝於風際，風至則鳴也。楊愼《丹鉛錄》：古人殿閣檐稜間，有風琴、風筝，皆因風動成音，自叶宮商。或曰風筝，檐鈴也，俗謂呼風馬兒。朱注：唐人有風筝詩，前說是。李白詩：兩廊振法皷，四角吟風筝。
〖吹玉柱〗柳惲詩：秋風吹玉柱。袁淑《正情賦》：陳玉柱之鳴筝。
〖露井〗趙曰：露井，露地之井。古樂府：桃生露井上。
〖銀牀〗樂府《淮南王篇》：後園鑿井銀作牀，金甁素綆汲寒漿。庾肩吾詩：銀牀落井桐。朱注：舊以銀牀爲井欄。《名義考》：銀牀乃轆轤架，非井欄也。
〖身退〗《老子道德經》：功成、名遂、身退，天之道。
〖卑周室〗《列仙傳》：老子生於殷時，爲周柱下史，轉爲子藏史。積八百餘年，後周德衰，乃乘青牛車而去，入大秦。◯《孔叢子》：今周室卑微。
〖經傳〗《高士傳》：經傳世國。◯《老氏聖紀圖》：河上公授漢文帝道德二經旨奥，帝齋戒受之。《神仙傳》：漢孝景讀《老子經》，有所不解，以問河上公，公乃授素書二巻。
〖拱漢皇〗拱漢皇，謂端拱，而受此書。
〖谷神〗《老子》：谷神不死，是謂玄牝。按：谷神，謂身中空竅處有元神也，卽丹田之說。故庾信詩云：「虛無養谷神。」舊解谷爲養，則谷神上不當更加養字矣。
〖養拙〗潘岳《閒居賦》：仰眾妙而絕思，終優遊以養拙。
〖何鄕〗《莊子》：何不樹之於無何有之鄕。

【評論】
錢謙益箋曰:唐自追祖老子，見像降符，告者不一。玄宗篤信而崇事之，公作此詩以諷諫也。配極四句，言宮殿壯麗逾制，爲非禮也。言玄元廟用宗廟之禮，爲誣其祖也。碧瓦四句，仙李蟠根、琦蘭奕葉，言神堯以下，聖子神孫，仙源積慶，何取乎玄元而追之爲祖乎。「世家遺舊史」，言太史公已不列世家，其在唐世，何譜牒之可據耶。「道德付今王」，言明皇雖尊信其教，然未能深知道德之意。皆微詞也。畫手八句，言畫圖近於兒戲。翠柏四句，敍冬日廟中景象。末四句，總括一篇大旨。老子見周德之衰，則引身去之，今安肯非時而出耶。且言漢文恭儉醇厚，深得五千言之旨，故經傳致垂拱之治，今之崇尙，則異是矣，亦申明「道德付今王」之意也。老子之學，歸本於谷神不死，爲天地根，假令長生駐世，亦當藏名餐拙於無何有之鄕，豈其憑人降形，炫耀光景，以博後人之崇奉乎。此詩雖極意諷諫，而鋪張盛麗，語意渾然，所謂「言之無罪，聞之足戒」者也。〘此箋四庫本無。〙
張表臣《珊瑚鉤詩話》：陳無已先生語余曰：「今人愛少陵詩，一句之內，至竊取數字以髣像之，非善學者。學詩之要，在乎立格、命意、用字而已。」予曰：「如何等是」？〘「予曰」中華版誤作「予因」。〙曰：「《冬日謁玄元皇帝廟》詩，敍述功德，反覆伸意，事核而理長。《閬中歌》，辭致峭麗，語脈新奇，句清而體好。茲非立格之妙乎。《江漢》詩言，乾坤之大，腐儒無所寄其身。《縛雞行》言雞蟲得失，不如兩忘而寓於道。茲非命意之深乎。《贈希魯》云『輕身一鳥過』，力在一過字。《徐步》詩云『花蕊上蜂鬚』，力在一上字。茲非用字之精乎。學者體其格，高其意，練其字，則自然有合矣，何必規規然髣像之乎。」
汪道昆曰：唐尊老子爲聖祖，故曰盤根，曰奕葉，曰祧，曰節，皆以祖廟事言。詩句清麗奇偉，勢欲飛動，可與吳生畫手，並絕古今。
毛先舒曰：此篇錢氏以爲皆屬諷刺，不知詩人忠厚爲心，況於子美耶。卽如明皇失德致亂，子美於《洞房》、《宿昔》諸作，及《千秋節有感》二首，何等含蓄溫和。況玄元致祭立廟，起於唐高祖，歷世沿祀，不始明皇，在洛城廟中，又五聖並列，臣子入謁，宜何如肅將者。且子美後來獻《三大禮賦》，其《朝獻太清宮》，卽老子廟也。賦中竭力鋪揚，若先刺後頌，則自相矛盾亦甚矣，子美必不出此也。
=====================================================
浦起龍《讀杜心解》3.688,PDF3.94,早稻田，哈佛
=楊====================================================
楊倫《杜詩鏡銓》1.26,PDF1.96,早稻田2.18

【異文、夾注】
〖1〗冬日洛城北謁玄元皇帝廟

【評論】
=譯====================================================
韓成武、張志民《杜甫詩全譯》35,PDF105

【譯文】
〚〛
=今====================================================
張志烈主編《杜詩全集（今注本）》1.67,PDF133

【異文、夾注】
〖配極玄都閟〗配極元都閟
〖憑高禁禦長〗憑高禁籞長
〖仙李盤根大〗仙李蟠根大

【注釋】
〖1〗這首詩當作於天寶八載（749）冬天，時杜甫曾有短暫返洛時間。玄元皇帝廟：卽老君廟。《鏡銓》引《聞見記》：「高祖武德三年（620）晉州人吉善，行於羊角山，見白衣老父呼謂曰：『爲語唐天子，吾是老君，卽汝祖也。』高祖卽遣使致祭，立廟其地。」《舊唐書·高宗紀》：乾封元年（666)「二月己未，次亳州，幸老君廟，追號曰太上玄元皇帝。」《玄宗紀》：「開元二十九年（741）春正月丁丑，制兩京、諸州各置玄元皇帝廟。」天寶二年（743）三元壬子「親祀玄元廟」，「改西京玄元廟爲太清宮，東京爲太微宮，天下諸郡爲紫極宮。」杜甫所謁者當是太微宮。題下原注云：「廟有吳道子畫五聖圖。」這首詩由廟制之尊嚴，推及祭祀之由來，記敘廟內繪畫之精工和冬日之景色，末乃追論老子，微含諷意。全詩鋪張鋪述，「反覆申意，事核而理長。」（《杜詩鏡銓》引陳後山語）
〖配極〗配享北極。配指祭禮時配享，極指北極。《鏡銓》引趙注：「廟在洛城北，故曰配極」。
〖玄都〗此作「元都」。道教傳說中神仙所居之地。《道藏》：「道君處大元都，坐高蓋天，上羅三清，下包三界。」
〖閟〗關閉，深閉。
〖憑高〗憑藉高的地勢。楊倫注：「廟在北邙山上，故曰憑高。」
〖禁禦〗此作「禁籞」。籞指牆苑、籬落。《漢紀注》：「籞者，禁苑之遮衞也。」
〖守祧〗周代掌管祭祀宗廟的官。祧，古代帝皇七廟，對其世次疏遠之祖，則依制遷去神主藏於祧，故遷去神主也稱祧。《周禮·春官·守祧》：「守祧，奄八人，女祧每廟二人，奚四人。」注：「守祧，掌守先王先公之廟祧。」
〖掌節〗掌守符節的官。周禮地官之屬。《舊唐書·高宗紀》：太上玄元皇帝廟「置令、丞各一人。」
〖鎭〗鎭守。
〖非常〗指非常之事，卽突如其來的事情。
〖碧瓦〗綠色的琉璃瓦。
〖金莖〗銅柱。
〖一氣〗元氣，構成天地萬物的基素質。《莊子·知北遊》：「通天下一氣耳。」
〖扶〗扶持。
〖繡戶〗雕刻有花紋的門。
〖近〗接近。
〖雕梁〗雕刻有花紋的棟梁。
〖仙李〗李耳，卽太上老君。楊倫注引《神仙傳》：「老子生而能言，指李樹曰：以此爲我姓。」
〖盤根〗此作「蟠根」。屈曲環繞的樹根。
〖猗蘭〗漢殿名。相傳漢武帝生前，其父景帝夢有赤彘（豬）從雲中直下，入崇蘭閣，因改閣名爲猗蘭殿。武帝卽生於此殿。
〖奕葉〗累世。
〖光〗光輝，光大。
〖世家遺舊史〗《史記》把記述諸侯王的傳記稱爲世家。但《史記》將老子列入列傳，而不載於世家，故此云「遺舊史」。舊史，指《史記》。
〖道德〗老子所著《道德經》上下篇五千言。
〖今王〗唐玄宗。玄宗曾親自爲《道德經》作注，令學者習之。
〖畫手〗吳道子。仇注引朱景玄《名畫錄》：「吳道玄，字道子，東京陽翟人。明皇知其名，召入內供奉。吳生凡畫人物、佛像、神鬼、禽獸、山水、臺殿、草木，皆冠絕於世，國朝第一。」
〖吳生〗吳道子。
〖擅場〗技藝高超出眾。
〖森羅〗森然羅列。
〖妙絕〗精妙絕倫。
〖五聖〗據《通鑒》載：「天寶八載（749)六月，上以符瑞相繼，皆祖宗休烈，上高祖謚曰神號爲聖祖大道玄元皇帝。高祖、太宗、高宗、中宗、睿宗五帝，皆加『大聖皇帝』之字。」五聖當指此。
〖龍衮〗古帝王的朝服，上繡龍紋。《禮記·禮器》：「天子龍衮」。
〖千官〗朝官。
〖雁行〗相次而行，如羣雁飛行之有行列。
〖冕旒〗古代禮冠中最尊貴的一種。天子的冕十二旒，故亦作皇帝的代稱。
〖秀發〗本指穀物生長茂盛，後常用以形容人的才具和氣宇。
〖旌旆〗旌旗。
〖深留景〗留下深深的影子。景，同影。
〖紅梨〗梨樹之葉因霜而紅。
〖迥〗遠。
〖風箏〗懸於檐間的金屬片，又稱「鐵馬」、「風鐵」、「風琴」，俗稱「風馬兒」。
〖玉柱〗玉雕成的柱。形容殿宇的華麗。
〖露井〗露地之井。
〖銀牀〗井上轆轤架。
〖身退〗身子離去。《老子·運夷》：「功成名遂身退，天之道。」
〖卑周室〗因周王朝卑弱。《杜詩鏡銓》引《列仙傳》：「老子生於殷時，爲周柱下史，後周德衰，乃乘青牛車去入大秦。」
〖經〗老子《道德經》。
〖拱漢皇〗拱，垂拱而治之意。楊倫注引《老氏聖紀圖》：「河上公授漢文帝《道德二經》旨奧，帝齋戒受之。言得清靜無爲之道，故垂拱而治也。」
〖谷神〗仇注：「謂身中空竅處有元神也，卽丹田之說。」《老子》：「谷神不死，是謂玄牝。」
〖養拙〗守拙，隱退不仕。

【大意】
〚3〛寫玄元皇帝廟的地理形勢。
〚4〛廟中掌管祭祀的官吏禮節莊嚴完備，守廟之吏防範非常之事亦很有方。
〚5〛碧瓦外覆，寒氣先侵；金莖旁列，一氣上通。
〚6〛寫廟的雄壯華麗。
〚7〛以李樹喩帝室，以漢喩唐，言李姓皇族世緒綿遠。
〚8〛李家皇族譜系失載於舊史，《道德經》的注釋卻交給了今日的君主。
〚9〛看前輩畫手的壁畫，吳道子的技藝眞是高超。
〚10〛寫壁畫的生動傳神：森然羅列仿佛移動地軸，精妙絕倫好像振動了宮牆。仇注：「移地軸，言山水逼眞；動宮牆，言殿宇生色。」
〚11〛壁畫上五帝相聯，朝廷官員亦排列有序。
〚12〛壁畫上君臣個個都是氣宇軒昂，旌旗全都隨風飄揚。
〚13〛寫廟景，仇注：「柏耐寒而色留，梨得霜而葉落。」
〚14〛風箏響動，凜冽的寒風吹撼玉柱；井露地面，冰霜凝住了井上的轆轤。
〚15〛追論老子：因爲周室卑弱故功成身退，卻傳下《道德二經》使漢皇垂拱而治天下。
〚16〛如果老子神藏而未死，他隱退不仕又到甚麼地方去呢！
=訳===================================================
下定雅弘、松原 朗《杜甫全詩訳注》0038,1.130,1.228

【異文、夾注】
〖1〗冬日洛城北謁玄元皇帝廟
〖憑高禁禦長〗憑高禁籞長
〖仙李盤根大〗仙李蟠根大

【注釋】
〖1〗天宝八載（七四九）の冬、洛陽（河南省）の北の郊外にある老子の廟を拝観して作った詩。唐の皇室は、同じ李姓である老子（姓は李[]、名は耳[]）を遠い祖先として敬[]い、玄元皇帝という尊号を贈った上で、長安（陜西省西安市）、洛陽及び全国各地に老子廟を建てさせた。詳注一·八九、鈴木注一·八四。◯
〖配極〗北極星に対応させる。「極」は北極星。「配」は天文を地理に対応させること。洛陽の北に位置する地上の老子廟を、星々の運行の中心にある天の北極星に対応させることで、敬意を示した。◯
〖玄都〗道教の神々が住むとされる想像上の都。老子が祀られた廟を玄都に見立てた。◯
〖閟〗奥深く厳重に閉ざされる。◯
〖憑高〗高い地勢に建物などを構える。玄元皇帝廟は北邙[]山[]（洛陽の北の郊外にある山。王侯貴人たちの墓所として有名）の上にあった。◯
〖禁禦〗人の侵入を禁ずるための竹製の垣根。◯
〖守祧〗廟に仕えて儀礼を管掌する役人。「祧[]」は遠い祖先を祀った廟。唐の皇室は老子を遠い祖先とみなすため、老子廟をこう呼んだ。◯
〖掌節〗廟に出入りするための通行証を管掌する警護の役人。「節」は証明用の書類や割り符。◯
〖非常〗非常事態。思いがけない事故。◯
〖金莖〗銅の柱。前漢の武帝が不老長生を得るために建立した、承露盤（天から降る露を承けるための盤）を支える巨大な柱は「金茎」と呼ばれた。◯
〖一氣〗天地や万物を構成する根元の気。◯
〖繡戶〗彩色や彫刻が施された美しい扉。◯
〖雕梁〗彫刻が施された美しい梁[]。「梁」は、柱の上部に水平方向に差し渡して屋根の重みを支える材。◯
〖仙李〗神秘的な李[]の木。老子は生まれてすぐに言葉を話し、李の木を指さして「此[]れを以[]て我[]が姓[]と為[]さん」といった（『太平広記』巻一に引く『神仙伝』）。◯
〖盤根〗地面に渦状に張りめぐらされた、がっしりした根。唐の皇室のルーツが老子であり、一族の土台となっていることの比喩。畳韻語「バンコン」。◯
〖猗蘭〗美しい蘭。また、前漢の武帝が生まれた宮殿の名でもあることから、名君として知られる武帝を玄宗皇帝（⮕「人物説明」）に暗になぞらえた。◯
〖奕葉〗絶え間なく茂り続ける葉。老子の子孫である唐の皇室が代々繁栄していることの比喩。双声語「エキヨウ」。◯
〖世家遺舊史〗古い歴史書の「世家[]」から記載が漏れる。『史記』は孔子の伝記を諸侯や王の家柄の歴史を記した「世家」の部分に載せているのに対して、老子については個人の伝記を記した「列伝」の部分に載せていることをいう。◯
〖道德〗老子の著書とされる『道徳経』。『老子』の別称。◯
〖今王〗現在の皇帝。玄宗を指す。開元二十一年（七三三〉に玄宗は『道徳経』に自ら注をつけ、老子の教えを世に広めた（『封氏聞見記』巻一）。◯
〖前輩〗世代が上の先人。先達。◯
〖吳生〗唐の画家呉道玄[]。字[]は道子。「生」は敬称。「廟[]に呉道子[]の画[]ける五聖[]の図[]有[]り」の原注あり。玄元皇帝廟の壁には呉道子が描いた「五聖の真容（先代の皇帝五人の肖像）」及び「老子化[]胡[]経[]」の絵があり、古今に類いのない出来栄えであった（『劇談録』巻下）。◯
〖擅場〗その場に匹敵する者がいない。技芸が群を抜いている。◯
〖森羅〗森羅[]万象[]の略。この世界のありとあらゆる存在。◯
〖地軸〗大地を支えていると考えられた想像上の軸。地中に三六〇〇本あるとされた。転じて、大地そのもの。◯
〖動宮牆〗宮殿を写し入れる。絵の中の宮殿が、実際の宮殿を移動させたかのようにリアルなことをいう。一説に、廟の壁に描かれた絵画が動き出しそうなほど生き生きしている（『吉川注』筑摩版第二冊）。◯
〖五聖〗五人の聖帝。天宝八載（七四九）に玄宗は、唐王朝の先代の皇帝五人（高祖、太宗、高宗、中宗、睿宗[]）に「大聖[]皇帝]」の諡号[]を贈った（『旧唐書』巻九「玄宗本紀下」）。◯
〖龍衮〗龍の模様が刺繡された服。皇帝が着用する。◯
〖冕旒〗皇帝の冠。「冕」は上に四角い板を載せた冠で、「旒」はその前後に垂れ下げた、玉を数珠状につらねた飾り。◯
〖秀發〗草木が盛んに茂って花が咲きほこるように、美しい光彩を放つ。◯
〖旌旆〗旗さしもの。皇帝に随行する儀仗隊が持つ。◯
〖柏〗ヒノキ科の常緑高木。コノテガシワ。◯
〖留景〗葉陰を残す。「景」は影。柏は常緑樹なので冬でも葉を落とさない。◯
〖風箏〗箏（琴の一種）を風の当たる場所に掛け、風が吹けば音が鳴るようにしたもの。一説に、風鈴（鈴木注）。◯
〖露井〗屋根がついておらず、むきだしになった井戸。◯
〖銀牀〗銀で作られた井桁。一説に、銀で飾られた轆轤[]架[]（鈴木注）。轆轤架とは、轆轤（井戸から水を汲むために使う滑車）を固定する木棚。二句は論理的には「吹玉柱風箏、凍銀床露井」（玉柱の風箏を吹き、銀床の露井を凍らしむ）とすべきものの語順を錯綜させている。◯
〖身退〗身を退[]いて今の地位から離れる。老子は宮中図書室の役人をしていたが、周王朝が衰微すると、『道徳経』を著して西方に去った（『列仙伝』巻上）。『老子』九章に「功[]成[]り名[]遂[]げて身[]退[]くは、天[]の道]なり」。◯
〖卑周室〗周王朝が衰微して徳のある政治が行われなくなる。一説に、周王朝に仕えていた老子の地位が低かったこと（鈴木注）。◯
〖拱漢皇〗漢の皇帝が恭[]しく敬意を表する。「拱」は、敬意を表すために両手を胸の前で重ねあわせる動作。前漢の文帝は仙人河上公[]にひざまずいて『道徳経』の教えを乞うほど老子を敬[]った（『神仙伝』巻八）。一説に、漢の皇帝が老子の教えを実践し、懐手[]のまま無為[]にして世の中を治めたこと（『黄鶴補注』巻一七）。◯
〖谷神〗体内に宿る神霊。ここでは老子の神霊。「谷」は体内のすき間の比喩。『老子』六章に「谷神[]は死[]せず、是[]れを玄牝[]と謂[]う（体内に宿る神霊は不滅であり、これを玄妙な母性と呼ぶ）」。◯
〖養拙〗生まれつきの拙[]さを受け入れ、名利を棄てて隠れ住む。◯

【譯文】
〚3〛洛陽の北にあって北極星に対応する玄元皇帝の廟は厳重に閉ざされており、高い山に築かれた建物の周囲には竹垣が長く張りめぐらされている。◯
〚4〛廟に仕える役人は作法に則っておごそかに儀礼を執りおこない、警護の役人は通行証を確かめて緊急の事態に備えている。◯
〚5〛廟の外側を覆っている瑠璃[]の瓦[]は初冬の寒さに曝[]され、そばに並び立つ銅の柱は根元[]の気が天地を貫くかのようだ。◯
〚6〛華やかな扉は雄壮な山河に取り囲まれ、美しい梁[]の近くを太陽と月がめぐる。◯
〚7〛庭にある神聖な李[]の木は地面に巨大な根を張りめぐらし、美しい蘭の葉は絶えることなく次々と茂って日光に照り輝いている。◯
〚8〛老子の伝記は古い歴史書『史記』の「世家[]」からは漏れてしまったが、その『道徳経[]』の教えは今の世の皇帝に伝えられている。◯
〚9〛先人の画家たちを見渡しても、呉道子[]は遥かに傑出した存在だ。◯
〚10〛彼の壁画はこの世界のあらゆる存在を大地もろとも移動してきたかのように真に迫っており、絶妙な筆づかいによって宮殿をそのまま写し入れたかのように生き生きと描かれている。◯
〚11〛龍の御衣を召した五人の聖帝が居並び、数多[]の官吏が雁[]のように整然と列をなして並んでいる。◯
〚12〛聖帝の冠はいずれも美しい光彩を放ち、旗さしものはみな高くひるがえってはためいている。◯
〚13〛柏の木々はなおも緑の葉陰[]を色濃く地面に落としており、遥か彼方では梨の木々が霜に打たれて紅[]く色づいた葉を散らしている。◯
〚14〛玉の柱に掛けられた琴は風に吹かれて音を鳴らし、覆いのない井戸は銀の井桁[]に囲まれて凍りついている。◯
〚15〛老子は身を退[]いて衰微した周王朝を後[]にしたが、『道徳経』の教えは後世に伝わって漢の皇帝はそれに恭[]しく敬意を表している。◯
〚16〛もし老子の神霊が不滅であるとすれば、今頃はいったいどの地に隠れ住んで自らの本性を保っていることやら。◯
=====================================================
講1/130,仇1/89,校1/173,虎1/84,全35,新1/59,今1/67,趙1/22,臆17,心3/688,鏡26,銭1/276,洙0901,唐7/2387
