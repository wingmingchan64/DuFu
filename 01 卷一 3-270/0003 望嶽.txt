0003 望嶽

岱宗夫如何？齊魯青未了。
造化鍾神秀，陰陽割昏曉。
盪胸生曾雲，決眥入歸鳥。
會當凌絕頂，一覽眾山小。
=粵====================================================
陳永明《杜甫全集粵音注音》

【注音】
望嶽
mong6 ngok6

岱宗夫如何？齊魯青未了。
doi6 zung1 fu4 jyu4 ho4, cai4 lou5 cing1 mei6 liu5
-----------------------------------------------------
造化鍾神秀，陰陽割昏曉。
zou6 faa3 zung1 san4 sau3, jam1 joeng4 got3 fan1 hiu2
-----------------------------------------------------
盪胸生曾雲，決眥入歸鳥。
dong6 hung1 sang1 cang4 wan4, kyut3 zi6 jap6 gwai1 niu5
-----------------------------------------------------
會當凌絕頂，一覽眾山小。
wui6 dong1 ling4 zyut6 ding2, jat1 laam5 zung3 saan1 siu2

【韻部】
〚〛上聲十七筱
〚3.2.5〛了：筱韻
〚4.2.5〛曉：筱韻
〚5.2.5〛鳥：筱韻
〚6.2.5〛小：筱韻

【體裁】
五古

【補充說明】
下定雅弘、松原朗《杜甫全詩訳注》認爲「神秀」是雙聲詞。《廣韻》「神」屬船母（濁），「秀」屬心母（清），至粵語合流爲清音 s。日語中，「神」，シン；「秀」，シュウ，確是雙聲。又「昏曉」爲雙聲詞（曉母），但日語「コンギョウ」卻不是（作者原有之振り仮名，キ之濁化源於前面的ン），除非把「曉」標爲「キョウ」（原音訓）。

【其他】
1. 攄，syu1。
2. 嶒，cang4。
3. 毗，pei4。
4. 峛崺，lei5 ji5。
5. 培塿，pau2 lau5。
6. 扛，gong1。
=約====================================================
陳永明《杜詩約注》

【異文、夾注】
〖岱宗夫如何〗岱宗[泰山]夫[指代詞，複指泰山]如何
〖齊魯青未了〗齊[泰山之北]魯[泰山之南]青未了
〖造化鍾神秀〗造化[天地]鍾[聚]神秀
〖陰陽割昏曉〗陰陽割[分]昏曉
〖盪胸生曾雲〗盪胸生曾[層]雲
〖決眥入歸鳥〗決眥[zi6，眼眶]入歸鳥
〖會當凌絕頂〗會當[信應舉：將會]凌[登]絕頂
=地====================================================
《地名詞典》

【地名】
〖岱宗〗泰山。山東濟寧市東北65.8哩。 36.25718, 117.10221
〖齊〗其疆域主要位於今山東省大部、河北省東南部及河南省東北部。春秋諸侯大國簡圖：
https://zh.wikipedia.org/wiki/%E9%BD%90%E5%9B%BD#/media/File:%E6%98%A5%E7%A7%8B%E8%AF%B8%E4%BE%AF%E5%A4%A7%E5%9B%BD%E7%AE%80%E5%9B%BE.png
〖魯〗疆域在泰山以南，略有今山東省西南部，國力鼎盛時期勢力遍及河南、江蘇及安徽三省。
=趙====================================================
林繼中輯校《杜詩趙次公先後解輯校》PDF77

【注釋】
〖1〗趙曰：嶽，一作岳。甫詩集有三《望嶽》：東嶽一名岱宗，故曰岱宗夫何如；其二南嶽，故曰南嶽配朱鳥；其三乃望西嶽，故曰：西嶽崚嶒聳處尊。
〖齊魯青未了〗趙云：言其山之長大。東嶽謂之岱宗。《書》云東巡狩，至於岱宗是也。
〖陰陽割昏曉〗趙云：曹毗《對儒篇》云：大人達觀，任化昏曉。上句言其山之靈異，如劉禹錫言九華山爲造化一尤物也。下句又言其山之長大，如《史記》言崑崙，日月所相避隱爲光明也。◯《百家注》引趙曰：割字，如大制不割之割。割者，分也。
〖盪胸生曾雲〗趙云：陸機《文賦》有曾雲之峻。曾，積也。曾積之雲，其潤尤多，可以盪滌人胸。以言山之高。◯《百家注》引趙曰：盪，滌也。舊注引《南都賦》涓水盪其胸，本言水流如盪滌地之胸，今言盪胸生曾雲，則借言雲之潤氣盪滌人胸也。
【校】涓水盪其胸：影胡刻本《文選》涓作淯。
〖決眥入歸鳥〗趙云：屈原《思美人》云：因歸鳥而致辭。◯《百家注》引趙曰：眥，目睫也，音牆細切。按《子虛賦》本言射而決裂獸之眥，詩人取好字，穩則借用之。蓋（史）〔決〕眥入歸鳥，則人目眥決裂，入鳥之歸處，言望之遠也。◯《集千家注杜工部詩集》引趙曰：司馬相如賦：弓不虛發，中必決眥。此借用其字。
〖一覽眾山小〗趙云：沈休文《早發定山》詩云：絕頂復孤圓。◯劉義慶《世說》載云：江左地促，不如中國，若使阡陌條暢，則一覽而盡。
=典====================================================
《引典出處》

【注釋】
〖岱宗夫如何〗《尙書·堯典》：歲二月，東巡守，至於岱宗，柴。
〖造化鍾神秀〗《文選·孫綽·遊天台山賦幷序》：天台山者，蓋山嶽之神秀者也。◯張種《與沈炯書》曰：虎丘山者，吳岳之神秀者也。（《藝文類聚》八）
〖陰陽割昏曉〗曹毗《對儒》：故大人達觀，任化昏曉，出不極勞，外不巢皓，在儒亦儒，在道亦道，運屈則紆其清暉，時申則散其龍藻，此蓋員動之用舍，非尋常之所寶也。（《晉書·曹毗傳》）◯劉禹錫《九華山歌》：九華山，九華山，自是造化一尤物，焉能籍甚乎人間。◯《史記·大宛列傳》：《禹本紀》言「河出崑崙。崑崙其高二千五百餘里，日月所相避隱為光明也。其上有醴泉、瑤池」。
〖盪胸生曾雲〗《春秋公羊傳·僖公三十一年》：曷為祭泰山、河海？山川有能潤于百里者，天子秩而祭之。觸石而出，膚寸而合，不崇朝而遍雨乎天下者，唯泰山爾。河海潤于千里。猶者何？通可以已也。
〖決眥入歸鳥〗司馬相如《子虛賦》：弓不虛發，中必決眥，洞胸達掖，絕乎心繫，獲若雨獸，揜草蔽地。
〖一覽眾山小〗《孟子·盡心上》：孟子曰：「孔子登東山而小魯，登泰山而小天下。故觀於海者難為水；遊於聖人之門者難為言。觀水有術，必觀其瀾。日月有明，容光必照焉。流水之為物也，不盈科不行；君子之志於道也，不成章不達。」◯揚雄《揚子法言》：觀書者譬諸觀山及水，升東岳而知眾山之邐迤也，況介丘乎？◯應劭《漢官儀》：太山盤道屈曲而上，凡五十餘盤。經小天門、大天門，如從穴中視天窻矣。◯《文選·沈約·早發定山》：夙齡愛遠壑，晚蒞見奇山。標峯彩虹外，置嶺白雲間。傾壁忽斜豎，絕頂復孤圓。歸海流漫漫，出浦水濺濺。野棠開未落，山櫻發欲然。忘歸屬蘭杜，懷祿寄芳荃。眷言採三秀，徘徊望九仙。◯劉義慶《世說新語》：東亭曰：「此丞相乃所以為巧。江左地促，不如中國；若使阡陌條暢，則一覽而盡。故紆餘委曲，若不可測。」
=郭====================================================
郭知達《新刊校定集注杜詩》臺PDF1.96,中PDF2.27,四1068-8

【異文、夾注】
〖陰陽割昏曉〗隂陽割昏曉
〖盪胸生曾雲〗盪胷生曾雲
〖會當凌絕頂〗會當凌絶頂
〖一覽眾山小〗一覽衆山小

【注釋】
〖1〗趙曰：嶽，一作岳。甫詩集有三《望嶽》。東嶽一名岱宗，故曰：岱宗夫何如。其二，南嶽，故曰：南岳配朱鳥。其三乃望西岳，故曰：西岳崚嶒聳處尊。
〖齊魯青未了〗《書》：岳宗。泰山爲四岳所宗。《風俗通》云：泰山，山之尊者。一曰岱宗。岱，始也；宗，長也。萬物之始，陰陽交代，爲五岳之長。◯趙云：言其山之長大。東嶽謂之岱宗。《書》云：東巡狩至於岱宗是也。
〖陰陽割昏曉〗晉孫興公《遊天台賦序》云：天台者，蓋山岳之神秀也。陳《書》：虎丘山者，吳之神秀。◯趙云：曹毗《對儒》篇云：大人達觀，任化昏曉。上句言其山之靈異，如劉禹錫言九華山爲造化一尤物也。下句又言其山之長大，如《史記》言崐崘日月所相避隱爲光明也。
〖盪胸生曾雲〗《公羊》曰：觸石而出，膚寸而合，不崇朝而徧天下者，泰山之雲也。張衡《南都賦》：淯水盪其胸◯趙云：陸機《文賦》：有曾雲之峻。曾，積也。曾積之雲，其潤尤多，可以盪滌人胸。以言山之高。
〖決眥入歸鳥〗《子虛賦》：中必決眥。◯薛云：《子虛賦》稱射藝之妙，所中者必決裂其目眥也。子美望岳，以言觀覽之遠，攄決其目力，入飛鳥之羣，與射弓無相干明矣。◯趙云：屈原《思美人》云：因歸鳥而致辭。
〖一覽眾山小〗孟子曰：孔子登東山而小魯，登泰山而小天下。《揚子》：升東岳而知眾山之迤邐也。《漢官儀》：及泰山盤道屈曲上，凡五十餘盤，經小天門、大天門，如從穴中視天窻也。◯趙云：沈休文《早發定山》詩云：絕頂復孤圓。劉義慶《世說》載云：江左地促，不如中國。若使阡陌滌暢，則一覽而盡。
=黃====================================================
黃希、黃鶴《黃氏補千家註紀年杜工部詩史》PDF104

【異文、夾注】
〖1〗望嶽[開元二十四年]

【注釋】
〖1〗補注：鶴曰：按公詩云：忤下考功第，放蕩齊趙間，乃在開元二十四年後。又公有遊梁、登單父臺山腳寺詩，皆至兗時先後作也。大曆五年，公酬寇十侍御詩往別郇瑕地，于今四十年，則至兗乃開元二十三、四年間，雖至大曆五年，方三十六年，舉成數而言耳，當是其時作。
〖齊魯青未了〗洙曰：《書》：岱宗，泰山，爲四嶽所宗。《風俗通》云：泰山，山之尊者，一曰岱宗。岱，始也。宗，長也。鄭曰：升中告代于此，是山爲五嶽之長，故曰岱宗。師日：岱宗天，猶云楚天之類。徐曰：按：王原叔、呂居仁、王彥輔、魯訔並作夫，獨師本作天字說。師曰：泰山跨齊、魯二國之境，眺望其山之青，已窮齊魯，而其山之青未窮，故曰青未了也。◯補注：希曰：《爾雅》：中有岱嶽。釋曰：岱嶽，泰山也。此言中國也。泰山東近海。《禹貢》：海岱惟青州。然則齊、魯、青，殆是指三州，言岱嶽跨三州之境，而青未了也。
〖造化鍾神秀〗洙曰：晉孫興公《遊天台賦序》：天台者，蓋山岳之神秀也。《陳書》：虎丘山者，吳之神秀。師曰：鍾，聚也。《詩》云：崧高維嶽，維嶽降神。凡名山大川，皆有神異，天地造化，鍾聚神秀之氣于此。
〖陰陽割昏曉〗趙曰：言其山之長大，如《史記》言崑崙，日月所相避隱爲光明也。割字，如大制不割之割。割者，分也。師曰：割者，分也。陰陽，日月也。此山旣高，日月迭昏曉也。
〖盪胸生曾雲〗鄭曰：盪，他浪切。曾，昨陵切，經也，經過之雲。洙曰：《公羊》曰：觸石而出，膚寸而合，不崇朝而徧天下者，泰山之雲也。張衡《南都賦》：涓水盪其胸。趙曰：盪，滌也。舊注引《南都賦》：涓水盪其胸，本言水流如盪滌地之胸，今言盪胸生曾雲，則借言雲之潤氣盪滌人胸也。陸機《文賦》：有曾雲之峻。注：曾，積也。彥輔曰：庾肩吾《山》詩：曾雲霾峻嶺。師曰：曾雲，杜詩通作層，卽雲勢重疊而起。泰山出雲，須臾遍太虛而爲雨，以其有功於民，故祀之。雲生于山，人登山，故雲盪其胸。
〖決眥入歸鳥〗夢符曰：右按：《子虛賦》：稱射藝之妙，所中者必決裂其目眥也。杜子美《望嶽》以言觀覽之遠，攄決其目力，入飛鳥之羣，與「射」了無相干明矣。趙曰：眥，目睫也，音牆細切。按《子虛賦》本言射而決裂獸之眥，詩人取好事，穩則借用之。蓋決眥入歸鳥，則人目眥決裂入鳥之歸處，言所望之遠也。
〖一覽眾山小〗師曰：登臨山之絕頂，俯視眾山，其培塿歟？眾山知尊乎大嶽，眾流知宗乎滄海。當安史之亂，僭稱尊號，天子蒙塵，其朝宗之義爲如何？甫《望嶽》之作，末章云一覽眾山小，固知安史之徒乃培塿之細者，又何足以上抗巖巖之大也哉！◯補注：希曰：公爲此詩時，安史未亂，師注未是。
=蕭====================================================
蕭滌非主編《杜甫全集校注》1.3,djvu180

【異文、夾注】
〖絕〗絶
〖眾〗衆

【注釋】
〖1〗杜詩以「望嶽」爲題者凡三，此爲望東嶽泰山。泰山，我國五嶽之一，在今山東省中部，主峯玉皇頂在泰安市城北，海拔一千五百三十多米。黃鶴曰：「按公詩云：『忤下考功第』，『放蕩齊趙間』，乃在開元二十四年後。」朱注：「史：唐初，考功郎掌貢舉。至開元二十四年，考功郎李昴（按：應爲「昂」）爲舉人詆訶，帝以員外郎望輕，徙禮部，以侍郎主之。則公下考功第，當在二十三年，蓋唐制年年貢士也。」按：朱說似是而非。開元二十四年乃考功員外郎李昂知貢舉，開元二十五年方由禮部侍郎姚奕知貢舉。杜甫參加的乃是二十四年的進士考試。據此，則詩爲甫下第後首遊齊趙時作。或謂開元十四年，或謂開元十五年，甫省親兗州時作，皆非。此爲望嶽而作。有謂「登嶽而望」者，殆與詩意不合。查愼行曰：「句句是望，移作登嶽不得。」（《杜詩集評》卷一引）喬億亦云：「句句是望，不是登。」極是。浦起龍曰：「公集當以是爲首。」「杜子心胸氣魄，於斯可觀。取爲壓卷，屹然作鎭。豈惟鐫剋年月云爾。」
〖岱宗〗岱宗，《書·舜典》：「歲二月，東巡狩，至於岱宗。」《前漢書·郊祀志上》：「岱宗，泰山也。」《風俗通·山澤》：「泰山，山之尊者。一曰岱宗。岱者，始也；宗者，長也。萬物之始，陰陽交代。雲觸石而出，膚寸而合，不崇朝而徧雨天下，其惟泰山乎？故爲五岳之長。」
〖夫如何〗李長祥曰：「『夫如何』三字，精神含蓄，是收拾大山水心眼。三字舉目之際，意思周流無窮，不是刻劃望字，望字精神亦卽在此。」趙秉文曰：「『夫如何』三字，幾不成語，然非三字無以成下句有數百里之氣象。」（《閒閒老人滏水文集》卷二十《題南麓書後》）汪灝曰：「夫字指岱宗。」翁方綱曰：「『岱宗夫如何』」五字，是杜公出神之筆，『如何』二字虛，『夫』字實，從來皆誤解也。此一『夫』字，實指岱宗言之。卽下七句全在此一『夫』字內。」（《石洲詩話》卷六）徐仁甫曰：「今謂『夫』猶『彼』，卽指代『岱宗』，謂岱宗之爲山，彼竟如何呢？此句自問，下句乃就遠望言之。」（《杜詩注解商榷》卷一）
〖齊魯〗齊魯，周代兩大諸侯國名，並在今山東省境。《史記·貸殖列傳》：「泰山之陽則魯，其陰則齊。」
〖青未了〗《分門集注》引師曰：「泰山跨齊魯兩國之境，眺望其山之青，已窮齊魯而其山未窮，故曰『青未了』。」浦注：「越境連綿，蒼峯不斷，寫嶽勢只『青未了』三字，勝人千百矣。』劉辰翁曰：「五字雄蓋一世。」施補華曰：「五字嚢括數千里，可謂雄闊。」（《峴傭說詩》）金聖歎曰：「五字何曾一字是嶽，何曾一字是望，而五字天造地設，恰是望嶽二字。」
〖造化鍾神秀〗造化，謂自然之創造化育。《莊子·大宗師》：「今一以天地爲大鑪，以造化爲大冶。」蔡夢弼曰；「造化，謂天地也。鍾，聚也。言天地鍾聚神秀之氣於此山也。」神秀，神奇峻秀也。晉孫綽《遊天台山賦序》：「天台山者，蓋山嶽之神秀者也。」
〖陰陽割昏曉〗徐增曰：「陰，山之後，日光之所不到；陽，山之前，日之所到也。陽處則爲天之曉，陰處則爲日之昏。割是斬截，兩不相混。此二句是承上高大之義也。」（《而菴說唐詩》卷一）楊注：「割字奇險。」金聖歎曰：「二句寫嶽」，「一句寫其從地發來，一句寫其到天始盡。只十字，寫嶽遂盡」。
〖盪胸生曾雲〗吳瞻泰曰：「盪字，用馬融《廣成頌》：『洞盪胸臆』語，訓寬展意。」曾，同「層」。仇注：「雲氣瀰漫飄蕩，如疊浪層波，封之心胸若搖。」
〖決眥入歸鳥〗決，裂也。眥，音字，眼角也。《分門集注》引趙次公曰：「蓋『決眥入歸鳥』，則人目眥決裂，入鳥之歸處，言所望之遠也。」朱注：「觀層雲之出其上，則胸搖；送歸鳥之入其中，則眥裂。極言所望之高且遠也。」徐增曰：「公望岳，見岳生雲，一層一層浮出來，則望者胸爲之盪；望岳旣久，則見歸鳥。久望眼花失神，欲閉合不得，若眥爲裂者然。」（《而菴說唐詩》卷一）仇注：「杜句有上因下因之法。盪胸由於曾雲之生，上二字因下。決眥而見歸鳥入處，下三字因上。上因下者，倒句也。下因上者，順句也。」
〖會當〗會當，定要也。會當、會須、會，皆古人口語，多含定要之意。李詳曰：「會當，猶言須當。《三國志·崔季珪傳》注：『會當得數萬兵、千匹騎。』《顏氏家訓·勉學篇》：『人生在世，會當有業。』可證公兩字所出。」章炳麟曰：「凡心有所豫期，常言曰『會當』。」（《新方言·釋言》）
〖凌〗凌，底本原作「臨」，餘本多作「凌」，似較勝，據改。
〖眾山小〗《孟子·盡心上》：「孔子登東山而小魯，登泰山而小天下。」揚雄曰：「升東岳而知眾山之峛崺也，況介丘乎？」（《法言·吾子篇》）韓愈《孟生詩》：「求觀眾丘小，必上泰山岑。」本此。據甫晚年所作《又上後園山腳》詩：「昔我遊山東，憶戲東岳陽。窮秋立日觀，矯首望八荒。」則知實已「凌絕頂」矣，惜未有詩流傳也。

【評論】
王嗣奭曰：「蕩胸生層雲」，狀襟懷之浩蕩也。「決眥入歸鳥」，狀眼界之寬闊也。想像登嶽如此，非實語，不可以句字解也。公蓋身在岳麓，神遊岳頂，所云「一覽眾山小」者，已冥搜而得之矣。（《杜臆》卷一）
盧世㴶曰：最初望東岳，似稍緊窄，然而曠甚。最後望南岳，似稍錯雜，然而肅甚。固不必登峯造極，而兩岳眞形，已落子美眼底。及觀《又登後園山腳》云……則子美業升岱宗之顚，而流覽無際矣。乃絕不另設一專題，以鋪張遊槪，斯正作者乘除拆補，甚深微妙處。亦以《望岳》一首，已領其要，故不必再爾絮叨。試思他人千言萬語，有加於「齊魯青未了」乎？（《杜詩胥鈔餘論·論五言古詩》）
吳見思曰：題是望岳，未到之時，先有一岱宗奇境於胸中，故心口商度，曰「岱宗夫如何」也。乃行至於齊，而始見黛色；乃行至於魯，而黛色依然，故曰「青未了」也。寫岱宗之高，望見之遠，此乃造化所鍾之神秀，應「岱宗夫如何」。而昏曉之間，刻刻變色，應「青未了」。「割」，猶分也。又言胸中開豁，以見天際層雲之曉生，凝望精專，直至暮天歸鳥而後止耳。安得一登絕頂，而睹眾山之培塿乎？此始終止望得岱宗之青色，而未登岱宗也。（《杜詩論文》卷一）
仇兆鰲曰：此望東嶽而作也。詩用四層寫意：首聯遠望之色，次聯近望之勢，三聯細望之景，末聯極望之情。上六實敍，下二虛摹。（《杜詩詳注》卷一）
吳瞻泰曰：此古詩之對偶者，猶自選體中來，而其結撰嚴整，已似五律。（《杜詩提要》卷一）
《杜詩言志》卷一：夫望嶽與登嶽不同，登嶽卽須細詳嶽麓中之奇特，巉巖岸偉，不可端倪。若望嶽，則又不得若是，必須就其函蓋體統處，寫其挺出物表。有一語勝人千百之奇，如此詩起句「岱宗夫如何」，有似古金石銘刻語，又如屈子《天問》，古穆渾噩。……寥寥數語，足盡岱宗之奇，所謂龍文百斛，健筆獨扛者也。
施補華曰：《望嶽》一題，若入他人手，不知作多少語？少陵只以四韻了之，彌見簡勁。「齊魯青未了」五字，囊括數千里，可謂雄闊。後來唯退之「荆山已去華山來」七字足以敵之。（《峴傭說詩》）

【備考】
翁方綱曰：向來解此詩者，皆以「岱宗夫如何」作一問，「齊魯青未了」作一答。若此，則首句直是「岱宗如何」四字可畢，何爲中間著一「夫」字？少陵豈有如此率爾安放之虛字等於可有可無耶？此一「夫」字，乃是實按之詞，非虛字也，猶言「不圖爲樂之至於斯」。此一「夫」字，乃卽下文之「青未了」也，乃卽下文通篇之盪胸層雲諸實際也。蓋少陵固夙聞岱宗之高大矣，今一入望，乃不料其如此之綿亙無際，盡齊魯兩大邦之境，而其青尙未了，此其故直欲上叩眞宰矣。「如何」者，仰而訝之之詞。將通篇神理倶攝入一「夫」字中，於是乎通篇神境皆少陵之眼光矣。杜詩一字不輕下如此。（《復初齋文集·與友人論少陵〈望嶽〉詩》）
梁章鉅曰：章鉅憶少時所見杜詩舊本，乃作「岱宗大如何」。「大如何」與「青未了」，字則偶對，意則相生，氣象更爲雄實，似較「夫如何」爲勝。（《浪迹叢談》卷十）今按：梁氏之說甚新，亦頗有理，然不知所見舊本爲何？錄以備考。
=謝===================================================
謝思煒《杜甫集校注》20

【異文、夾注】
〖1〗望岳
〖會當凌絕頂〗會當凌絶頂
〖一覽眾山小〗一覽衆山小

【注釋】
〖1〗黃鶴注：當作於開元二十四年（七三六）後遊齊趙時。岳：指東岳泰山。《爾雅·釋山》：「泰山爲東岳，華山爲西岳，霍山爲南岳，恆山爲北岳，嵩高爲中岳。」《史記·秦始皇本紀》：「乃遂上泰山，立石，封，祠祀。」正義：「泰山一曰岱宗，東岳也，在兗州博城縣西北三十里。」集解：「瓚曰：古者聖王封泰山，禪亭亭或梁父。」《舊唐書·玄宗紀》：「（開元十三年十月）辛酉，東封泰山，發自東都。…封泰山神爲天齊王，禮秩加三公一等，近山十里，禁其樵采。」
〚0003:3〛岱宗二句：仇注：「岱宗如何，意中遙想之詞。自齊至魯，其青未了。」《書·舜典》：「東巡守，至於岱宗。」傳：「岱宗，泰山，爲四岳所宗。」《白虎通義》卷五：「岳者何謂也？岳之爲言捔，捔功德。東方爲岱宗者，言萬物更相代於東方也。」《史記·貨殖列傳》：「故泰山之陽則魯，其陰則齊。」
〚0003:4〛造化二句：《左傳》昭公二十八年：「天鍾美於是。」杜預注：「鍾，聚也。」孫綽《遊天台山賦》：「天台山者，蓋山岳之神秀者也。」楊炯《少室山少姨廟碑銘》：「少室山者，山岳之神秀者也。」李邕《五臺山清涼寺碑》：「五峯對聳，四望崇崇，畜陰陽之神秀，含造化之奇特。」《草堂》夢弼注：「陰陽謂日月也，割者分也，言泰山之高大，日月出沒相隱避，迭爲昏曉也。」朱鶴齡注：「割昏曉，言陰陽之氣爲昏曉之所分也。」仇注引徐增云：「山後爲陰，日光不到故易昏。山前爲陽，日光先臨故易曉。」按，陰陽謂山之南北，昏曉謂光照懸殊。然杜詩亦自李邕文意化出，陰陽語含雙關，與造化鉤連。
〚0003:5〛盪胸二句：張衡《南都賦》：「湯谷涌其後，淯水盪其胸。」曾，同層。陸機《園葵詩》：「曾雲無溫液，嚴霜有凝威。」《文選》李善注：「鄭玄《毛詩箋》：曾，重也。」司馬相如《子虛賦》：「弓不虛發，中必決眥。」《文選》李善注：「《說文》曰：眥，目匡也。」《苕溪漁隱叢話》前集卷九引《三山老人語錄》：「（二句）借用二賦（《南都賦》、《子虛賦》）中字也，胸與眥當於山言之，或以人言之，非也。」按，杜詩未必拘泥原賦，胸或可就山言之，眥就山言之成何語？
〚0003:6〛會當二句：《孟子·盡心下》：「孔子登東山而小魯，登太山而小天下。」會當，信應舉釋爲將要。按，有意料、預想之義。竺僧度《答苕華》：「巨石會當歇，芥子豈云多。」李白《古風》：「雌雄終不隔，神物會當逢。」

【評論】
范溫《潜溪詩眼》：「老杜詩凡一篇皆工拙相半，古人文章類如此。皆拙固無取，使其皆工，則峭急而無古氣，如李賀之流是也。……《望岳》詩無第二句，而云『岱宗夫如何』，雖曰亂道可也。」
汪師韓《詩學纂聞》：「詩至少陵，謂之集大成，然不必無一字一句之可議也。……卽如『岱宗夫如何，齊魯青未了』，起輕佻失體。」
施補華《峴傭說詩》：「《望岳》一題，若他人入手，不知作多少語。少陵只以四韻了之，彌見簡勁。 『齊魯青未了』五字，嚢括數千里，可謂雄闊。後來唯退之『荆山已去華山來』七字，足以敵之。」
=全====================================================
《全唐詩》7.2253,PDF7.32,《御製全唐詩》2369

【異文、夾注】

【永明校記】
《御製全唐詩》
〚5.1.2〛胸作胷
〚6.2.3〛眾作衆
=名====================================================
《名家注評全唐詩》334,PDF392

【異文、夾注】
〖岱宗夫如何〗岱宗夫如何[趙秉文：夫如何，三字幾不成語，然非三字無以成下句有數百里之氣象。]
〖陰陽割昏曉〗陰陽割昏曉[朱鶴齡：泰山東隅有日觀峯，雞鳴時見日出，長三丈。卽割昏曉之義。]

【注釋】
〖1〗嶽：指東嶽泰山。
〖岱宗〗卽泰山。《前漢·郊祀誌》：「岱宗，泰山也。」鄭昂曰：「王者升中告代必於此山，又是山爲五嶽之長，故曰岱宗。」
〖齊魯〗今山東一帶。《史記·貨殖傳》：「泰山之陽則魯，其陰則齊。」
〖鍾〗聚集。
〖陰陽〗指山的向背。
〖割〗分割，極言山之崇高，其向背黑白分明如割。
〖盪胸生曾雲〗
〖決眥〗張目極視之狀。眥，眼角。
〖會當〗古人口語，定要。

【評論】
王嗣奭《杜臆》：「齊魯青未了」，「蕩胸生雲」，「決眥入鳥」，皆望見岱嶽之高大，揣摩想象而得之。故首用「夫如何」，正想象光景，三字直管到「入歸鳥」，此詩中大開合也。「齊魯青未了」語未必實，而用此狀嶽之高，眞雄蓋一世。「陰陽割昏曉」造語亦奇，此實語矣。「蕩胸生層雲」，狀襟懷之浩蕩也；「決眥入歸鳥」狀眼界之寬闊也。想象登嶽如此，非實語，不可以句字解也。公蓋身在嶽麓，神遊嶽頂，所云「一覽眾山小」者，已冥搜而得之矣。
仇兆鰲《杜詩詳註》：首聯遠望之色，次聯近望之勢，三聯細望之景，末聯極望之情。上六實敍，下二虛摹。岱宗如何，意中遙想之詞。自齊至魯，其青未了，言嶽之高遠。拔地而起，神秀之所特鐘。矗天而峙，昏曉於此判割。二語奇峭。
=奭====================================================
王嗣奭《杜臆》2,PDF55,9,PDF1.46

【評論】
「齊魯青未了」，「盪胸生雲」，「決眥入鳥」，皆望見岱岳之高大，揣摹想像而得之。故首用「夫何如」，正想像光景，三字直管到「入歸鳥」。此詩中大開合也。「齊魯青未了」，語未必實，而用此狀岳之高，眞雄蓋一世。「陰陽割昏曉」，造語亦奇，此實語矣。「蕩胸生層雲」，狀襟懷之浩蕩也。「決眥入歸鳥」，狀眼界之寬闊也。想像登嶽如此，非實語，不可以句字解也。公蓋身在岳麓，神遊岳頂，所云「一覽眾山小」者，已冥搜而得之矣。結語不過借證於孟，而照應本題耳，非眞須再登絕頂也。集中《望嶽》詩三見，獨此辭愈少，力愈大，直與泰岱爭衡。詩垂近千年，未有賞識者。余初亦嫌「盪胸」一聯爲累句，今始知其奇。伯敬乃謂：「此詩妙在起，後六句不稱。」猶然俗人之見也。又謂：「定用望嶽語作結，便弱便淺。」請問將用何語作結耶？
仇兆鰲《杜詩詳註》引文：
王嗣奭《杜臆》云：「盪胸」句，狀襟懷之浩蕩。「決眥」句，狀眼界之空闊。公身在岳麓，而神遊岳頂，所云「一覽眾山小」者，已冥搜而得之矣，非必再登絕頂也。

【按語】
據此，則詩第二句至第六句，均屬想象之詞，不必咬死。正因是想象之詞，才有「辭愈少，力愈大」之空間。
=====================================================
錢謙益《錢注杜詩》1.5
=仇====================================================
仇兆鰲《杜詩詳註》1.3,PDF1.76,津PDF2.4,PDF1.84

【異文、夾注】
〖岱宗夫如何〗岱宗夫[音扶]如何
〖盪胸生曾雲〗盪胸生曾[《集韻》通作層]雲
〖決眥入歸鳥〗决眥[牆細切]入歸鳥
〖會當凌絕頂〗會當凌絶頂
〖一覽眾山小〗一覽衆山小

【大意】
〚〛此望東嶽而作也。詩用四層寫意：首聯遠望之色，次聯近望之勢，三聯細望之景，末聯極望之情。上六實敍，下二虛摹。岱宗如何，意中遙想之詞。自齊至魯，其青未了，言嶽之高遠。拔地而起，神秀之所特鍾。矗天而峙，昏曉於此判割。二語奇峭。王嗣奭《杜臆》云：「盪胸」句，狀襟懷之浩蕩。「決眥」句，狀眼界之空闊。公身在岳麓，而神遊岳頂，所云「一覽眾山小」者，已冥搜而得之矣，非必再登絕頂也。◯杜句有上因下因之法，盪胸由於曽雲之生，上二字因下。決眥而見歸鳥入處，下三字因上。上因下者，倒句也。下因上者，順句也。末卽登泰山而小天下之意。

【注釋】
〖1〗鶴注：公《壯遊》詩云「忤下考功第，放蕩齊趙間」，乃在開元二十四年後，當是其時作。《元和郡縣志》：泰山一曰岱宗，在兗州乾封縣西北三十里。
〖岱宗〗《虞書》：東巡狩，至於岱宗。《前漢·郊祀志》：岱宗，泰山也。鄭昻曰：王者升中告代必於此山，又是山爲五嶽之長，故曰岱宗。
〖齊魯〗《史記·貨殖傳》：泰山之陽則魯，其陰則齊。
〖青未了〗《子夜歌》：寒衣尙未了。
〖造化〗《莊子》：造化之所始，陰陽之所變。
〖鍾〗《左傳》：「天鍾美於是。」鍾，聚也。
〖神秀〗孫綽《天台賦序》：天台者，山嶽之神秀。
〖陰陽割昏曉〗《老子》：「大制不割。」割，分也。曹輔佐對：大人達觀，任化昏曉。◯徐增云：山後爲陰，日光不到故易昏。山前爲陽，日光先臨故易曉。朱注：《封禪記》：泰山東隅有日觀峯，雞鳴時見日出，長三丈。卽割昏曉之義。
〖盪胸生曾雲〗張衡《南都賦》：淯水盪其胸。馬融《廣成頌》：動盪胸臆。《公羊傳》：觸石而出，膚寸而合，不崇朝而徧天下者，泰山之雲也。◯雲氣瀰漫飄蕩，如疊浪層波，對之心胸若搖。◯庾肩吾詩：層雲霾峻嶺。
〖決眥〗曹植《冬獵篇》：張目決眥。決，開也。眥，目眶也。
〖歸鳥〗曹植詩：歸鳥赴喬林。
〖絕頂〗周王褒詩：絕頂日猶晴。沈約詩：絕頂復孤圓。
〖一覽〗《世說》：王珣曰：「若使阡陌條暢，則一覽而盡。」
〖眾山小〗《揚子法言》：登東嶽者，然後知眾山之峛崺也。

【評論】
盧世㴶曰：公初登東嶽，似稍緊窄，然而曠甚。後望南嶽，似稍錯雜，然而肅甚。固不必登峯造極，而兩嶽眞形已落其眼底。及觀《又上後園山腳》云：「昔我遊山東，憶戲東嶽陽。窮秋立日觀，矯首望八荒。」則是業升岱宗之巓，而流覽無際矣，乃絕不另設專題以鋪張遊槪，亦以《望嶽》一首已領其要，故不必再拈也。試思他人千萬語，有加於「齊魯青未了」者乎。
少陵以前題詠泰山者，有謝靈運、李白之詩。謝詩八句，上半古秀，而下卻平淺。李詩六章，中有佳句，而意多重複。此詩遒勁峭刻，可以俯視兩家矣。
龍門及此章，格似五律，但句中平仄未諧，蓋古詩之對偶者。而其氣骨崢嶸，體勢雄渾，能直駕齊梁以上。
=浦====================================================
浦起龍《讀杜心解》1.1,PDF1.100,早稻田2.3,哈佛69

【異文、夾注】
〖眥〗眥[音恣]
〖眾〗眾

【注釋】
〖1〗按履歷，公遊齊魯，在開元二十五六年間。公集當以是爲首。
〖岱宗〗《前漢·郊祀志》：岱宗，泰山也。
〖眥〗《廣韻》：眥，目睫也。

【評論】
公望嶽詩凡三首，此望東嶽也。越境連綿，蒼峯不斷，寫嶽勢只「青未了」三字，勝人千百矣。「鍾神秀」，在嶽勢前推出；「割昏曉」，就嶽勢上顯出。「盪胸」、「決眥」，明逗「望」字。末聯則以將來之凌眺，剔現在之遙觀，是透過一層收也。仇氏詳註以遠望、近望、細望、極望，分配四聯，未見清楚。◯杜子心胸氣魄，於斯可觀。取爲壓卷，屹然作鎭。豈惟鐫剋年月云爾。

【按語】
永明按：「鐫剋年月」，指爲杜詩編年排序。
=楊====================================================
楊倫《杜詩鏡銓》1.1,PDF1.71,早稻田2.2

【異文、夾注】
〖盪胸生曾雲〗盪胸生曾[通作層]雲
〖決眥入歸鳥〗決眥[音恣]入歸鳥
〖一覽眾山小〗一覽眾山小

【旁注】
〖造化鍾神秀。陰陽割昏曉。〗◯割字奇險。

【注釋】
〖岱宗〗《元和郡縣志》：泰山一曰岱宗，在兗州乾封縣西北三十里。
〖齊魯〗《史記·貨殖傳》：「泰山之陽則魯，其陰則齊。」
〖青〗李因篤云：「青，嶽色也。」
〖神秀〗孫綽《天台賦序》：天台山者，蓋山嶽之神秀。
〖陰陽割昏曉〗言陰陽之氣爲昏曉之所分也。徐增曰：山後爲陰，日光不到故易昏；山前爲陽，日光先臨故易曉。朱注：《封禪記》：泰山東南隅有日觀，雞鳴時見日出長三丈，卽割昏曉之義。
〖盪胸〗張衡《南都賦》：淯水盪其胸。
〖決眥入歸鳥〗仇注：曹植《冬獵篇》：張目決眥。眥，目眶也。薛夢符曰：言登覽之遠，攄決其目力入歸鳥之羣也。

【評論】
〚3.2〛劉須溪云：只五字，雄蓋一世。
〚5.1〛又云：盪胸句不必可解，登高意豁，自見其趣。
=譯====================================================
韓成武、張志民《杜甫詩全譯》2,PDF72

【注釋】
〖1〗此詩當於開元二十四年（736）杜甫遊齊趙時作。望嶽的「嶽」，指東嶽泰山。詩中熱情讚美了泰山的雄偉氣象，表現了作者的凌雲壯志。
〖岱宗〗泰山。
〖齊魯〗春秋時二國名。齊國在泰山之北，魯國在泰山之南。
〖鍾〗聚集。
〖決眥〗裂開眼角。形容張目極視的樣子。

【譯文】
〚3〛泰山的高大究竟如何？走遍齊魯大地都能看到它的青色。
〚4〛天地把神奇和秀美聚集在它身上，那高大的山峯陰面是黃昏，陽面卻是清曉。
〚5〛山間雲氣生騰，層層疊疊，令我心胸激蕩；我極盡目力，追羨那飛入山間的歸鳥。
〚6〛啊，定會有一天登上絕頂，俯看腳下羣山的渺小！
=今====================================================
張志烈主編《杜詩全集（今注本）》1.5,PDF71

【注釋】
〖1〗這首詩當是杜甫於開元二十四年（736）第一次漫遊齊趙間時所作，是詩人現存詩作中最早的一首詩，其時他的父親杜閑任兗州（今山東兗州市）司馬。嶽，古代山之高而尊者皆稱嶽，我國自周朝卽有「五嶽」之說，這裏杜甫所望的是東嶽泰山。全詩圍繞「望」字馳神運思，讚美了泰山的高峻雄偉，抒寫了青年詩人抱負非凡的胸襟和豪邁超羣的氣勢，造語警拔，意境開闊，已顯示出詩人「驚人」的才華。
〖岱宗〗泰山。宗，長。泰山爲五嶽之長。
〖夫〗指代詞。
〖齊〗春秋國名。在泰山之北。
〖魯〗春秋國名。在泰山之南。
〖青〗青鬱的山色。
〖未了〗沒完，未盡。
〖造化〗天地，大自然。
〖鍾〗集聚，專注。
〖神秀〗指山勢景色的奇異超絕。
〖陰陽〗山之南北二面。
〖割〗分割，劃分，區別。
〖曾〗同層。
〖決眥〗眥，眼眶。形容張目極視的樣子。
〖會當〗一定要。
〖凌〗登臨。
〖絕頂〗山的頂峯。
〖眾山小〗此化用《孟子·盡心上》「孔子登東山而小魯，登泰山而小天下」之意。

【大意】
〚3.1〛這裏是自己問自己。
〚3.2〛此句說走出齊魯國境，還能望見泰山青鬱的山色。此是自答，極寫泰山的高大。
〚4.1〛大自然已將山嶽的一切奇異超絕之景都集中地賦予了泰山。
〚4.2〛泰山高峻，山南向日已曉，而山北背陰仍昏暗。
〚5.1〛遠望山中雲氣層生迭出，不禁心胸蕩漾，豁然開朗。
〚5.2〛張大眼睛，全神貫注地望著飛鳥歸山。
〚6〛詩人極願登臨泰山頂峯，俯視羣山的雄心壯志和積極向上的精神境界。
=歐====================================================
Stephen Owen, The Poetry of Du Fu 2,PDF87

【異文、夾注】
〖1〗Gazing on the Peak

【注釋】
〖1〗Before setting out in earnest to seek advancement, Du Fu traveled in the east of China, travels he wrote about often in his later years. No poems survive from his travels in the lower Yangzi, but a number of pieces remain from his tour of the region centered in modern Shandong. Mount Tai was the “Eastern Marchmount,” one of the five symbolic mountains that defined Chinese territory  —  a Marchmount for each of the four directions and one for the center.
〖岱宗夫如何〗The Peak in question is Mount Tai, here referred to by it honorific name Daizong.
〖齊魯青未了〗The north side of  Mount Tai was the ancient state of Qi; its south side was the state of Lu.
〖一覽眾山小〗Echoing Mencius (VIIA), telling how Confucius, when he climbed Mount Tai, thought all the world small.

【譯文】
〚3〛And what then is Daizong like? — over Qi and Lu, green unending.
〚4〛Creation compacted spirit splendors here, Dark and Light, riving dusk and dawn.
〚5〛Exhilirating the breast, it produces layers of cloud; splitting eye-pupils, it has homing birds entering.
〚6〛Someday may I climb up to its highest summit, with one sweeping view see how small all other mountains are.
=====================================================
《唐詩鑒賞辭典》419
=增====================================================
陳貽焮主編《增訂注釋全唐詩》PDF2.10

【注釋】
〖1〗開元二十四年（736）第一次遊齊趙時作。嶽：東嶽泰山。
〖岱宗〗泰山的尊稱。古代以泰山爲五嶽之首，羣山所宗，故名岱宗。
〖夫〗語助詞。
〖齊魯〗周代所封的齊國和魯國。《史記·貨殖列傳》：「泰山之陽則魯，其陰則齊。」
〖青〗蒼茫山色。
〖未了〗未盡。
〖造化〗天地，大自然。
〖鍾〗凝聚。
〖神秀〗山色的神奇秀麗。
〖陰陽〗山北背日爲陰，山南向日爲陽。
〖割〗分開。
〖昏曉〗陰暗與明亮。
〖盪胸〗心胸振蕩。
〖曾雲〗雲氣層疊。曾，通層。
〖決眥〗張開眼眶，極目遠視。
〖會當〗定要。
〖凌〗凌駕。
〖絕頂〗泰山極頂，卽玉皇頂。
〖一覽眾山小〗用《孟子·盡心上》「登泰山而小天下」之意。
=訳====================================================
下定雅弘、松原朗《杜甫全詩訳注》0002,1.40,1.106

【注釋】
〖1〗開元二十四年（七三六）以降の遊歴中の作。五岳の一つ、泰山[た\いざん]（山東省泰安市）を訪れて作った。第一聯は遠くからの眺め、第二聯は山の勢い、第三聯は具体的な情景を麓から望め、第四聯には山頂から一望したいとの気持ちを述べる。詳注一·三、鈴木注一·二。◯此詩作於開元二十四年（736）之後的漫遊時期。詩人造訪五嶽之一的泰山（位於山東省泰安市）而作。第一聯描寫遠望之景，第二聯寫山勢之雄偉，第三聯描寫具體景象如雲霧與光線，第四聯則抒發詩人渴望登頂、俯視群山之志。
〖岱宗〗泰山の別名。五岳の長とされ、天子が天地をまつる封禅[ほうぜん]の儀式が行われた。五岳のうち東に位置するので東岳ともいう。『詩経』[しきょう]魯頌「閟宮」[ひきゅう]に「泰山[た\いざん]巌巌[がんがん]として、魯[ろ]邦[ほう]詹[み]る所[と\ころ]（泰山は岩山が聳えたち、魯の国の人たちが仰ぎ見る山）」。◯泰山的別稱，為五嶽之首。古代帝王曾於此舉行祭天祭地的封禪儀式。因位於五嶽之東，亦稱「東嶽」。《詩經》魯頌〈閟宮〉曰：「泰山巍巍然，為魯人所仰望者。」
〖齊〗周代から戦国時代にかけて今の山東省東部にあった国。またその地方。◯西周至戰國時期位於今日山東省東部的諸侯國名，亦指該地區。
〖魯〗周代から戦国時代にかけて今の山東省中部にあった国。またその地方。『史記」巻一二九「貨殖列伝」に「泰山[た\いざん]の陽[よう]は則ち[す/な\わち]魯[ろ]、其[そ\]の陰[い\ん]は則ち[す/な\わち]斉[せい]」とあり、魯は泰山の南、斉は泰山の北に当たる。◯西周至戰國時期位於今日山東省中部的諸侯國名，亦指該地區。《史記》卷一二九〈貨殖列傳〉曰：「泰山之陽為魯，其陰為齊」，意指魯在泰山之南，齊在北。
〖造化〗万物の創造者。◯萬物的創造者，亦即自然之力。
〖神秀〗霊妙な気。東晋·孫[そん]綽[しゃく]「天台山に遊ぶ賦の序」に「天台山[てんだいさん]は、蓋し[け\だし]山岳[さ/んがく]の神秀[しんしゅう]なる者[も/の\]なり」。双声語「シンシュウ」。◯神妙秀麗之氣。東晉孫綽〈遊天台山賦序〉中稱：「天台山，蓋山嶽之神秀者也。」雙聲詞「シンシュウ」。
〖陰陽〗ここでは山の北と南。◯此指山之北側與南側。
〖昏曉〗暮れ方と明け方。陰になって暗い所と日が当たって明るい所の比喩。双声語「コシギョウ」。◯黃昏與黎明，亦為暗與明之對比。雙聲語「コンギョウ」。
〖決眥〗まなじりが裂けるほどに目を見開く。◯睜眼至眼角欲裂，形容極力仰視之狀。
〖衆山〗多くの山。『揚子法言』巻二に「東岳に升りて衆山の峛崺たるを知るなり」とあり、泰山に登れば天下の山々の卑小さがわかるといわれる。◯眾多山峰。《揚子法言》卷二曰：「登東嶽，乃知衆山之卑」，即登泰山則見天下群山皆小。

【譯文】
〚3〛泰山とはどのような山か。その青さは斉と魯の地に果てしなく広がる。◯泰山是怎樣的一座山呢？它的青翠之色，在齊與魯之地無邊無際地延展開來。
〚4〛造物主はここに霊妙の気を集め、山の南と北は昼の光明と夜の暗闇とに分かれる。◯造物主將靈妙的氣集聚於此，山的南北分為白日的光明與黑夜的幽暗。
〚5〛湧き起こる雲を見れば胸がとどろき、目を見開けば鳥がねぐらに帰っていく。◯雲層湧現，使人心胸震盪；仰望之際，鳥兒也都歸巢。
〚6〛いつか必ず絶頂を極めて、小さく見える山々を一望のもとに収めよう。◯總有一日我必登臨絕頂，將那看起來渺小的群山一覽無遺。

【日語筆記】
訪れる[お/とずれ\る]
=====================================================
【補遺】
https://baike.baidu.hk/item/%E6%9C%9B%E5%B6%BD/2807926
https://www.google.com/search？q=%E6%B3%B0%E5%B1%B1&tbm=isch&ved=2ahUKEwjC2Mua_6H7AhUWgI4IHV7sDlcQ2-cCegQIABAA&oq=%E6%B3%B0%E5%B1%B1&gs_lcp=CgNpbWcQAzIECCMQJzIFCAAQgAQyBQgAEIAEMgUIABCABDIFCAAQgAQyBQgAEIAEMgUIABCABDIFCAAQgAQyBQgAEIAEMgUIABCABFCuC1iuC2DcDWgAcAB4AIABXYgBugGSAQEymAEAoAEBqgELZ3dzLXdpei1pbWfAAQE&sclient=img&ei=_hRsY8LhCJaAuvQP3ti7uAU&bih=567&biw=1224&rlz=1C1CHBF_enUS994US994
https://www.google.com/search？q=%E6%B3%B0%E5%B1%B1%E7%8E%89%E7%9A%87%E9%A0%82&rlz=1C1CHBF_enUS994US994&sxsrf=ALiCzsaYNc3C9mO4J01ZoS6M5NXLeyF3Cg:1668027634739&source=lnms&tbm=isch&sa=X&ved=2ahUKEwinpZOV_6H7AhXoAjQIHT87CnMQ_AUoAXoECAEQAw&biw=1224&bih=567&dpr=1.57

1. 按下快速鍵 Win + Q（預設）
Once the capture has started, position the capture box over the desired text and press the left-mouse button (or press the hotkey again or ENTER). To move the entire capture box, hold down the right-mouse button and drag. To cancel a capture, press ESC.
=====================================================

【大意】
〚4.1〛言天地鍾聚神秀之氣於此山也。
〚4〛此二句是承上高大之義也。
〚5.1〛仇注：「雲起瀰漫飄蕩，如疊浪層波，對之心胸若搖。」
〚5.2〛《分門集注》引趙次公曰：「蓋『決眥入歸鳥』，則人目眥决裂入鳥之歸處，言所望之遠也。」
〚5〛朱注：「觀層雲之出其上，則胸搖；送歸鳥之入其中，則眥裂。極言所望之高且遠也。」

講1/40,虎1/2,新1/2,今1/5,趙1/3,洙0105
