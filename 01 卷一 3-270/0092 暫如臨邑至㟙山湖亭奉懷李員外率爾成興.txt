0092 暫如臨邑至㟙山湖亭奉懷李員外率爾成興

野亭逼湖水，歇馬高林間。
鼉吼風奔浪，魚跳日映山。
暫遊阻詞伯，卻望懷青關。
靄靄生雲霧，唯應促駕還。
=====================================================
〚1〛㟙（ㄓㄞˊ），鵲之誤。率(ㄕㄨㄞˋ)爾，輕率、急遽。
〚4〛鼉（ㄊㄨㄛˊ）。吼（ㄏㄡˇ，hau2）。
〚6〛靄（oi2）。

盧元昌：“暫如臨邑者，公弟簿領臨邑，前以河泛，書至苦哀也。暫如臨邑，故先至湖亭。
別員外李之芳，乃之芳之青州，因而奉懷。”

細審詩意，此湖亭，當在鵲山湖南岸，距城較遠，故曰：“野亭”；因遠而騎馬或乘車去，
故曰：“歇馬高林間”。李員外指李之芳。

野亭，鵲山湖亭。因亭近湖，故曰“逼”。

日映山，夕陽西下。王嗣奭：“'魚跳映山'句奇妙，非意想所及，蓋偶然觸目而得之，所謂
'率爾成興'者。'鼉吼風奔浪'，牽湊成對，而'奔'字亦奇。”

卻望，回望。促駕，速駕。蔡夢弼（bì）：謂天將雨，故督車馬速歸也。
=粵====================================================
陳永明《杜甫全集粵音注音》

【注音】
暫如臨邑至㟙山湖亭奉懷李員外率爾成興
zaam6 jyu4 lam4 jap1 zi3 zaak6 saan1 wu4 ting4 fung6 waai4 lei5 jyun4 ngoi6 seot1 ji5 sing4 hing3

野亭逼湖水，歇馬高林間。
je5 ting4 bik1 wu4 seoi2, hit3 maa5 gou1 lam4 gaan1
仄平仄平仄，仄仄平平平
-----------------------------------------------------
鼉吼風奔浪，魚跳日映山。
to4 hau2 fung1 ban1 long6, jyu4 tiu1 jat6 jing2 saan1
平仄平平仄，平平仄仄平
-----------------------------------------------------
暫遊阻詞伯，卻望懷青關。
zaam6 jau4 zo2 ci4 baak3, koek3 mong6 waai4 cing1 gwaan1
仄平仄平仄，仄仄平平平（拗救）
-----------------------------------------------------
靄靄生雲霧，唯應促駕還。
oi2 oi2 sang1 wan4 mou6, wai4 jing1 cuk1 gaa3 waan4
仄仄平平仄，平平仄仄平

【韻部】
上平聲十五刪
〚3.2.5〛間：刪韻
〚4.2.5〛山：刪韻
〚5.2.5〛關：刪韻
〚6.2.5〛還：刪韻

【體裁】
五律

【補充說明】
〚4.1.2〛吼，按詩律讀仄聲。吼有上聲、去聲二讀。上聲見2685《相從歌》（有韻）。
粵音可讀 hau2、hau3。
〚3.1〛野亭逼湖水、〚5.1〛暫遊阻詞伯，仄平仄平仄，拗，
〚3.2〛歇馬高林間、〚5.2〛卻望懷青關，仄仄平平平，連三平，救。
〚4.2.2〛跳，平聲，讀 tiu1。「魚跳」另見於 3218 《絕句六首》。
=蕭====================================================
蕭滌非主編《杜甫全集校注》1.92,djvu269

【異文、夾注】
〖1〗暫如臨邑，至㟙山湖亭，奉懷李員外，率爾成興
〖卻〗却

【注釋】
〖1〗此亦天寶四載（七四五）作。盧元昌曰：「暫如臨邑者，公弟簿領臨邑，前以河泛，書至苦哀也。暫如臨邑，故先至湖亭。別員外李之芳，乃之芳之青州，因而奉懷。」臨邑，唐屬齊州，在濟南北，卽今山東省臨邑縣。㟙山湖，卽鵲山湖，㟙乃鵲之訛也。或謂鵲山湖亭，卽前詩之員外新亭，疑非。細審詩意，此湖亭，當在鵲山湖南岸，距城較遠，故曰「野亭」；因遠而騎馬或乘車去，故曰「歇馬高林間」，與前之「隱見清湖陰，迹籍臺觀著」者不同。再是，前詩曰「員外新亭」，若係一亭，此詩何又改稱「鵲山湖亭」耶？又豈有稱「員外新亭」爲「野亭」之理？李員外，或謂指李邕，亦非。邕爲戶部員外郎在睿宗朝，前詩或稱「李北海」，或稱「李太守」，今何遽改稱「李員外」耶？當指李之芳爲是。率爾，不經意貌，自謙之詞。
野亭，指鵲山湖亭。因亭近湖，故曰「逼」。
周篆曰：「歇者，途中止息之謂。」
鼉，一名鼉龍，又名豬婆龍，或謂揚子鱷，性凶猛。日映山，夕陽西下也。陶弘景《答謝中書書》：「夕日欲穨，沉鱗競躍。」仇注：「鼉吼乘風，故激波生浪；魚跳水動，故日光映山。」王嗣奭曰：「『魚跳映山」句奇妙，非意想所及，蓋偶然觸目而得之，所謂『率爾成興』者。『鼉吼風奔浪』，牽湊成對，而『奔』字亦奇。」
張遠曰：「詞伯，指李員外。唯其阻而不得同遊，所以奉懷耳。」《舊唐書·李之芳傳》稱其「原善五言詩，宗室推之」。故曰「詞伯」宜矣。卻望，回望也。青關，今不能確指其地。朱注：「青關，李員外所在，其地未詳；或云卽青州穆陵關。」穆陵關，在今山東省臨朐縣南大峴山上。
靄靄，雲盛貌。陶淵明《停雲》詩：「靄靄停雲，濛濛時雨。」
促駕，猶速駕也。蔡夢弼曰：「謂天將雨，故督車馬速歸也。」

【評論】
梁運昌曰：此與《一百五日夜對月》篇聲調略同，每聯第八字皆用平聲，亦拗律也。唐初人多用之。《（杜園說杜》卷十二上」

【備考】
顧宸曰：愚按：此詩題，從來注倶未明。今考之，所云「㟙山湖亭」者，卽員外新亭。此員外指李之芳言，因其所造得名也。「奉懷李員外」，乃是李邕。玄宗時，李邕曾爲戶部員外，天寶初，爲北海太守，公曾與同登此亭，今暫如而邕偶不在，故懷之。（《辟疆園杜詩注解》五律卷一）
石閭居士曰：此詩題云：「暫如臨邑，至㟙山湖亭，奉懷李員外。」㟙山湖亭在齊州北二十里，何至便有奉懷之作？此必公與李別後，李適有青關之行，公之臨邑歸還至㟙山湖亭，懷李而作。看詩中「暫遊」字、「阻」字、「卻望」字、「惟應」字、「還」字，明明寫出因暫遊臨邑未得陪李同往青關，今只得獨還州中也。若依顧、仇兩注，促李駕速還，李乃官於齊者，因公事而出，豈有促還之理？若依浦注，公因往臨邑，至亭懷李，寄言自己當促駕歸來與李相聚，則「促駕」句與「生雲霧」句渺不相涉，更屬不成文理，豈公之手筆，肯爲此耶？只用題中「至」字上加一「還」字，則一詩之意全明。（《藏雲山房杜律詳解》五律卷一）
=全====================================================
《全唐詩》7.2393,PDF7.172,《御製全唐詩》2524

【異文、夾注】
〖1〗暫如臨邑至㟙[音宅]山湖亭奉懷李員外率爾成興[鵲山湖在歷城東門外。㟙疑鵲之誤。]
=奭====================================================
王嗣奭《杜臆》8,PDF61,14,PDF1.55

【異文、夾注】
〖1〗㟙山湖亭奉懷李員外率爾成興

【評論】
「魚跳日映山」句奇妙，非意想所及，蓋偶然觸目而得之，所謂「率爾成興」者。「鼉吼風奔浪」牽湊成對，而「奔」字亦奇。
=====================================================
錢謙益《錢注杜詩》
顧宸《辟疆園杜詩註解》7.18
=仇====================================================
仇兆鰲《杜詩詳註》1.41,PDF1.114,津PDF2.28,PDF1.117

【異文、夾注】
〖1〗暫如臨邑至㟙[音宅]山湖亭奉懷李員外率爾成興[去聲]
〖鼉吼風奔浪〗鼉吼[呼候切]風奔浪
〖魚跳日映山〗魚跳[平聲]日映山
〖卻望懷青關〗却望懷青關
〖唯應促駕還〗惟應[平聲]促駕還

【大意】
上四，湖亭之景。下四，懷李員外。◯鼉吼乘風，故激波生浪。魚跳水動，故日光映山。◯此登亭而見湖中之勝也。詞伯，指李員外。李在青關，故阻而懷思。關近臨邑，故望其早還。

【注釋】
〖1〗盧元昌注：暫如臨邑者，公弟簿領此邑，前以河泛書至，故暫如臨邑。先至湖亭，別李員外之芳，李適往青州，因而奉懷。◯鶴注：此當是天寶四載作，在邕五載事發之前。是年公西歸咸陽。臨邑，唐屬齊州，公《和李太守登歷下新亭》詩自注：「亭對鵲湖。」今題云㟙山湖，卽鵲湖也。按今地志：齊州治歷城縣，歷城東門外有歷水入鵲山湖。宋曾鞏有《鵲山亭》詩：「濼水飛綃來野岸，鵲山浮黛入晴天。」此亦可證矣。
〖野亭〗《後漢書》：郭伋止野亭。庾信詩：野亭高被馬。
〖湖水〗曹植詩：湖水何洶洶。
〖歇馬〗庾信詩：樹陰逄歇馬。
〖高林〗陶潛詩：微風洗高林。
〖鼉〗《草木疏》云：鼉形似蜥蜴，四足，長丈餘，首尾皆有鱗甲。《續博物志》：鼉，一名土龍，其聲如鼓。
〖風奔浪〗《杜臆》：風奔浪，奔字奇妙。
〖魚跳日映山〗《杜臆》：魚跳句，偶然觸目，所云率爾成興也。〘中華版「興」誤作「典」。〙
〖詞伯〗《論衡》：文詞之伯。
〖卻望〗遠注：卻望，退望也。張正見詩：揚鞭還卻望。
〖青關〗朱注：青關或云卽徐州穆陵關，未知是否。
〖靄靄〗吳均詩：靄靄隱青林。
〖雲霧〗《楚辭》：雲霧會兮日冥晦。
〖促駕〗《前漢·朱博傳》：告外趣駕。注：趣讀曰促。
=====================================================
浦起龍《讀杜心解》2.342,PDF2.12,早稻田，哈佛
=楊====================================================
楊倫《杜詩鏡銓》1.14,PDF1.84,早稻田2.10

【異文、夾注】
〖1〗暫如臨邑，至㟙山湖亭，奉懷李員外，率爾成興

【評論】
=譯====================================================
韓成武、張志民《杜甫詩全譯》18,PDF88

【注釋】
〖1〗此詩當作於天寶四載（745），時杜甫欲離濟南前往臨邑探望弟弟杜穎，行前先到㟙山湖（卽鵲山湖）亭告別李之芳，適逢李之芳已往青州，因而感懷。此亭在鵲山湖南岸。詩中描寫鵲山湖的雄奇景象，表達了對李之芳的思念之情。
〖鼉〗鰐魚，俗稱豬婆龍。
〖詞伯〗文學詞章爲眾所仰慕的人。此指李之芳。
〖青關〗青州。

【譯文】
〚3〛野亭緊靠著鵲山湖水，我在高大的林間停下馬來。
〚4〛湖中鰐魚吼叫，大風掀動巨浪。魚兒躍出水面，斜陽映著青山。
〚5〛暫時出遊，前來告別詞伯，卻未能如願；回身遙望他所去往的青州，久久將他懷想。
〚6〛天色已晚，山水間雲霧密布，正如我迷茫的心情；只盼先生盡快歸還。
=今====================================================
張志烈主編《杜詩全集（今注本）》1.37,PDF103

【異文、夾注】
〖懷〗臨

【注釋】
〖1〗㟙山，在今山東省。㟙山湖，卽鵲湖，杜甫《和李太守登歷下新亭》詩題下自注云：「亭對鵲湖。」當卽此湖。李員外，卽李之芳。仇注引盧元昌注云：「暫如臨邑者，公弟簿領此邑，前以河泛書至，故暫如臨邑。先至湖亭，別李員外之芳，李適往青州，因而奉懷。」詩當作於天寶四載（745）。詩的前四句寫湖亭之景，後四句抒懷李之情，律詩中帶有古意。永明按：古意云云，或指頸聯「仄平仄平仄，仄仄平平平」之格律。杜甫早期律詩拗救的例子不多，這是其中之一。
〖野亭〗㟙山湖亭，卽歷下新亭。
〖逼〗接近。
〖歇馬〗駐馬休息。
〖鼉〗鰐魚的一種，俗稱豬婆龍，其聲如鼓。
〖詞伯〗文詞之伯，指李員外。
〖卻望〗還望，退望。
〖懷〗此作「臨」，靠近。
〖青關〗時李員外所在。
〖靄靄〗雲霧彌漫的樣子。
〖促駕〗催促車馬。

【大意】
〚3〛寫自己至湖亭。
〚4〛言湖亭欲雨的景色。
〚5〛仇注：「李在青關，故阻而懷思；關近臨邑，故望其早歸。」
〚6〛望著雲霧彌漫，只希望早點回來。暗示出此次相訪未能見面。
=訳===================================================
下定雅弘、松原 朗《杜甫全詩訳注》0023,1.79,1.159

【異文、夾注】
〖歇馬高林間〗歇馬高林閒
〖卻望懷青關〗却望懷青關
〖唯應促駕還〗惟應促駕還

【注釋】
〖1〗天宝四載（七四五）の作。弟の杜穎（⮕「人物説明」）が臨邑（山東省徳州市臨邑県）の役人なので、杜甫はしぱらく臨邑に行くことになり、その途上で歴下（山東省済南市）にある暗山の湖亭に寄り李員外に挨拶をしようと思った。しかし李員外はちょうど青州（山東省青州市）に行っていて会えなかったので、李を思ううちに、にわかに詩興が湧いてきてこの詩を作った。李員外は李之芳（前作の【題意】及び「人物説明」参照）、㟙山湖は別名を鵲山湖といい、前作に描かれる湖。前半は湖亭の様子を、後半は李員外への思いを述ぺる。 詳注一·四一、鈴木注一·三八。◯
〖鼉〗ワニの一種。体長は二~三メー卜ルあり、太鼓のような声で吼える。『李寿松注』二六頁は、ヨウスコウワ二とする。◯
〖暫遊〗今回の短い旅行。臨邑に行く途中、暗山の湖亭に来ていること。鈴木注は㟙山の湖亭からさらに臨邑に行く旅とする。◯
〖詞伯〗詩の大家。ここでは李員外を指す。◯
〖青關〗青州の関。臨邑の近くにある要衝の地。◯
〖靄靄〗雲や霧がたなびくさま。◯
〖唯應促駕還〗李員外の帰還を期待する。鈴木注は「還るなるベし」と読んで、李が帰ることを推量していると解し、『吉川注』筑摩版第二冊は「還る」のは杜甫が李のもとへ帰ることとする。◯

【譯文】
〚3〛野の中に立つ楼は湖のすぐそばで、高い木々の中に馬を駐めました。◯
〚4〛鰐が吼えるとその大きな声が風に乗って響きわたり、大波が起こって湖面を走ります。魚が飛び跳ねて波が立つと陽光が反射して山が輝きます。◯
〚5〛しぱらくここで楽しもうにも詩の大家のあなた様と遠く離れているのがどうにも残念で、振り返って滞在していらつしゃる青関の方角を眺めております。◯
〚6〛そこは雲や霧が湧いてたなびいているばかりでございます。どうか馬車を急がせて早くお帰りになって下さい。◯

【日語筆記】
鰐・ワニ[わ\に]
一種[い\っしゅ]
体長[た/いちょう]
=====================================================
講1/79,仇1/41,校1/92,虎1/38,全18,新1/25,今1/37,趙1/12,臆11,心2/342,鏡14,銭1/292,洙0922,唐7/2393
