0107 春日憶李白

白也詩無敵，飄然思不羣。
清新庾開府，俊逸鮑參軍。
渭北春天樹，江東日暮雲。
何時一尊酒，重與細論文。
=粵====================================================
陳永明《杜甫全集粵音注音》

【注音】
春日憶李白
ceon1 jat6 jik1 lei5 baak6

白也詩無敵，飄然思不羣。
baak6 jaa5 si1 mou4 dik6, piu1 jin4 si3 bat1 kwan4
仄仄平平仄，平平仄仄平
-----------------------------------------------------
清新庾開府，俊逸鮑參軍。
cing1 san1 jyu5 hoi1 fu2, zeon3 jat6 baau6 caam1 gwan1
平平仄平仄，仄仄仄平平（出句特定平仄）
-----------------------------------------------------
渭北春天樹，江東日暮雲。
wai6 bak1 ceon1 tin1 syu6, gong1 dung1 jat6 mou6 wan4
仄仄平平仄，平平仄仄平
-----------------------------------------------------
何時一尊酒，重與細論文。
ho4 si4 jat1 zeon1 zau2, cung4 jyu5 sai3 leon4 man4
平平仄平仄，平仄仄平平（出句特定平仄）

【韻部】
上平聲十二文
〚3.2.5〛羣：文韻
〚4.2.5〛軍：文韻
〚5.2.5〛雲：文韻
〚6.2.5〛文：文韻

【體裁】
五律

【補充說明】
〚3.2.3〛思，去聲。
〚4.1.3〛庾，上聲。
〚4.2.3〛鮑，去聲。
〚6.2.4〛論，平聲。

【其他】
1. 驃（piu3）。
=蕭====================================================
蕭滌非主編《杜甫全集校注》1.107,djvu284

【異文、夾注】
〖尊〗樽

【注釋】
〖1〗顧宸曰：「（天寶）五載春，公歸長安。白被放浪遊，再入吳，此必五載春作也。」
趙汸曰：「言其詩之無敵由思之不羣。」楊注：「首句自是閱盡甘苦上下古今，甘心讓一頭地語。竊謂古今詩人，舉不能出杜之範圍；惟太白天オ超逸絕塵，杜所不能壓倒，故尤心服，往往形之篇什也。」趙次公曰：「此詩破頭兩句已對。」「白是人名，飄是風名，方是可對。」
《北史·庾信傳》：信，字子山，「周孝閔王踐阼，封臨清縣子，除司水下大夫，出爲弘農太守，遷驃騎大將軍、開府儀同三司、司憲中大夫」，故謂「庾開府」。《宋書·鮑照傳》：「字明遠，文辭贍逸，嘗爲古樂府，文甚遒麗。」「臨海王子頊爲荆州，照爲前軍參軍，掌書記之任。」故稱「鮑參軍」。清新，清逸新鮮，不落俗套。楊愼曰：「清者，流麗而不濁滯；新者，創見而不陳腐也。」（《升菴詩話》卷九）俊逸，豪邁奔放，不同凡俗。任華《寄李白》詩：「至於他作，多不拘常律，振擺超騰，旣俊且逸。」二者均指詩之風格而言。故陳祚明曰：「子山聳異搜奇，不獨暫爾標新，抑且無言不警。」（《采菽堂古詩選》卷三十三）沈德潛曰：「子山於琢句中，復饒清氣，故能拔出於流俗中，所謂軒鶴立雞羣者耶！」（《古詩源》卷十四）敖陶孫曰：「鮑明遠如飢鷹獨出，奇矯無前。」（《敖器之詩評》）陸時雍曰：「鮑照材力標舉，凌厲當年，如五丁鑿山，開人世之所未有。」（《詩鏡總論》）黃子雲曰：「明遠沉雄篤摯，節亮句遒，又善能寫難寫之景。」（《野鴻詩的》）諸評皆可闡發杜甫詩意。趙汸曰：「言其詩兼庾、鮑之長，可見眞箇無敵。」
渭北，渭水北岸，借指長安一帶，爲甫所在。江東，指今江蘇南部與浙江北部一帶，爲白所在。趙汸曰：「此言彼我所寓所見，寫相望之情，不明言憶而憶在其中矣。」
甫《敝廬遣興奉寄嚴公》云：「把酒宜深酌，題詩好細論。」可發「細論文」之意。《分門集注》引趙次公曰：「論文而至於細，始盡其妙矣。非李、杜莫造也。」吳見思曰：「細字妙，凡擅天下之奇オ者，必極天下之細心者也。」趙汸曰：「此言欲見而未有期，曰『重』，則舊常論此事矣。」

【評論】
王嗣奭曰：杜於李交契甚厚，至稱其詩「無敵」，而止云「清新」、「俊逸」，語擔斤兩，且亦極肖。欲與論文，而加一「細」字，似欲規其所不足。荆公云：「白之歌詩豪放飄逸而不知變。」此固李之所不足者也。然詩意初無輕薄。……前四句眞傳神手，至今李白猶在。五、六但卽彼己所在之景，而懷自可想見；所以懷之者，欲與「論文」也。公向與白同行同臥，論文舊矣。然於別後自有悟入，因憶向所與論猶粗也。白雖「不羣」，而竿頭尙有可進之步，欲其不以庾、鮑自限，而重與「細論」也。世俗之交，我勝則驕，勝我則妬，卽對面無一衷論，有如公之篤友誼者哉？……李白到底只是庾、鮑伎倆，幽冥中負良友矣。王荆公論子美詩良是，謂庾、鮑之比有輕薄意，則未然。公蓋「擬人必於其倫」者，非若他人之諛也。且平日何嘗輕視庾、鮑哉？（《杜臆》卷一）
朱鶴齡曰：公與太白之詩，皆學六朝，前詩以李侯佳句比之陰鏗，此又比之庾、鮑，蓋舉生平所最慕者以相方也。王荆公謂少陵於太白，僅比以鮑、庾，陰鏗則又下矣。或遂以「細論文」譏其オ疏也，此眞瞽說。公詩云「頗學陰何苦用心」，又云「庾信文章老更成」，又云「流傳江鮑體，相顧免無兒」。公之推服諸家甚至，則其推服太白爲何如哉！荆公云云，必是俗子僞託耳。（《杜工部詩集輯注》卷一）
顧宸曰：曰「細論」，欲與詳詩中之妙奧也。公與白同遊齊魯時，彼此贈答，必已互相傾倒，今別後追思，尙恨其論之未細，故欲與重論，蓋懷其人而不見，則思其文；思其文而益懷，則求其細。所云「細」者，乃文字之幽微，無人可與道，只堪向白論也。故曰「晚節漸於詩律細」。「細」之一字，公壯年不以自許，早已讓之白矣。或謂譏太白之オ疏，乃先揚後抑意，何其陋劣。（《辟疆園杜詩注解》五律卷一）
浦起龍曰：公歸長安，白在東吳，思之而作也。此篇純於詩學結契上立意。方其聚首稱詩，如逢庾、鮑，何其快也。一旦春雲迢遞，「細論」無期，有黯然神傷者矣。四十字一氣貫注，神駿無匹。或以「細論文」爲譏其オ疏；或以爲別後悟入，比前更細；又或以五、六爲懷其人，前後爲懷其文。種種瞽說，皆當一掃而空。（《讀杜心解》卷三之一）
紀容舒曰：公與白同遊齊魯，彼此贈答，蓋嘗細論矣，今別後追思，覺他人無可與語，故欲得白重細論之。但渭北江東，遙遙難卽，尊酒相對，未知在何時耳！眷眷不忘，實有「微斯人，吾誰與歸」之感。或以爲太白之詩豪華而未細，故公欲以法律鍼砭之，則不特未悉二公之本末，倂本句「重」字亦未留意矣。（《杜律詳解》卷一)
《唐宋詩醇》卷十三：李、杜交誼於白集中論之詳矣。此詩傅會尤多，所謂以小人之心度君子之腹，甫無是也。頸聯遂爲懷人粉本，情景雙關，一何蘊藉！
石閭居士曰：「詩無敵」者，先贊其詩之無有匹敵也。「飄然」者，高超也，言其高超之思，卓爾不羣，是以其爲詩無有匹敵也。此二語已將蓋世無雙之仙オ寫出。非公之筆，何能達之？非白之オ，曷克當之？此李、杜所以並有千古也。次聯承上：……「清新」二字，拆開不得：蓋清而不新，則失之平淡；新而不清，則入於恢詭。惟清新始能與古人媲美。「俊逸」二字，亦拆開不得：蓋俊而不逸，則過於修飾；逸而不俊，則落於簡略。惟俊逸始能與古人頡頏。此公用辭用意之妙也。三聯轉下：渭北、江東，一己一彼，……筆意似平而實奇，似淺而實深，此又文章之化境也。（《藏雲山房杜律詳解》五律卷一）

【備考】
龔頤正曰：王仲言自宣城歸，得杜甫詩三帙，有南唐澄心堂紙，有建鄴文房印、沈思遠印及敕賜印。筆法精妙，殆能書者。誠考一、二詩，多與今本不同。如《憶李白》詩：「白也詩無數，飄然意不羣。清新庾開府，豪邁鮑參軍。渭北春天樹，江東日暮雲。何時一尊酒，重與話斯文。」（《芥隱筆記·杜詩古今本不同》）
吳鎭曰：「清新庾庚開府，俊逸鮑參軍」，兼二公之所長，古今豈有敵手？洵非太白不能當之。惟太白可以當之，恐太白猶未足以盡當之也。乃吳門徐子能謂杜有微詞，以爲清新不過如庾已耳，俊逸不過如鮑已耳。是故不知太白，抑豈眞知老杜及庾、鮑者哉！「俊逸」之「逸」，卽馬逸不止之「逸」。謂明遠之オ，其俊如健鶻，其逸如健馬，非畫家逸品之「逸」也。逸品之「逸」，評陶、韋一派乃確，與鮑不似。（《松花菴集》）
=全====================================================
《全唐詩》7.2395,PDF7.174,《御製全唐詩》2526

【異文、夾注】
〖白也詩無敵〗白也詩無敵[一作數]
〖俊逸鮑參軍〗俊逸[一作豪邁]鮑參軍
〖重與細論文〗重與細論[一作話斯]文
=名====================================================
《名家注評全唐詩》342,PDF400

【注釋】
〖庾開府〗庾信。信在北周爲驃騎大將軍，開府儀同三司，是六朝末期一位大詩人。
〖鮑參軍〗鮑照，劉宋時曾爲前軍參軍。
〖渭北〗杜甫所在地。
〖江東〗李白所在地。
〖論文〗卽論詩。六朝以來，通謂詩爲文。

【評論】
王嗣奭《杜臆》：公懷太白，欲與論文也。公與白同行同臥，論文舊矣。然於別後另有悟入。因憶向所與言，猶粗而未精，思重與論之。此公之篤於交誼也。
朱鶴齡《輯注杜工部集》：公與太白之詩，皆學六朝，前詩以李侯佳句比之陰鏗，此又比之庾鮑，蓋舉生平所最慕者以相方也。王荆公謂少陵於太白，僅比以鮑、庾，陰鏗則又下矣。或遂以「細論文」譏其才疏也，此眞瞽說。公詩云「頗學陰何苦用心」，又云「庾信文章老更成」，又云「流傳江鮑體，相顧免無兒。」公之推服諸家甚至，則其推服太白爲何如哉！荆公所云，必是俗子僞託耳。
=奭====================================================
王嗣奭《杜臆》5,PDF58,12,PDF1.52,94,PDF1.216

【評論】
杜於李交契甚厚，至稱其詩「無敵」，而止云「清新」、「俊逸」，語擔斤兩，且亦極肖。欲與論文，而加一「細」字，似欲規其所不足。荆公云：「白之歌詩豪放飄逸而不知變。」此固李之所不足者也。然詩意初無輕薄。趙云：「『渭北』一聯，言彼我所寓所見，寫相望之情。」遵岩云：「『暮雲』、『春樹』聯，淡中之工。」
PDF1.216
前四句眞傳神手，至今李白猶在。五六但卽彼己所在之景，而懷自可想見；所以懷之者，欲與「論文」也。公向與白同行同臥論文舊矣，然於別後自有悟入，因憶向所與論猶粗也。白雖「不羣」，而竿頭尙有可進之步，欲其不以庾、鮑自限，而重與「細論」也。世俗之交，我勝則驕，勝我則妬，卽對面無一衷論，有如公之篤友誼者哉？按公《雕賦》序云：「自七歲所綴詩筆，向四十載，約千有餘篇。」進賦在天寶九載，而集中詩作於開元天寶者無幾，必公自悟入後汰其前作也。李白到底只是庾、鮑伎倆，幽冥中負良友矣。王荆公論子美詩良是，謂庾、鮑之比有輕薄意，則未然。公蓋「擬人必於其倫」者，非若他人之諛也。且平日何嘗輕視庾、鮑哉？

【永明校記】
上海圖書館藏本（頁一二）：
題作「春日懷李白」。
=====================================================
錢謙益《錢注杜詩》
顧宸《辟疆園杜詩註解》7.27
=仇====================================================
仇兆鰲《杜詩詳註》1.52,PDF1.125,津PDF2.35,PDF1.126

【異文、夾注】
〖白也詩無敵〗白也詩無敵[一作數]
〖飄然思不羣〗飄然思[去聲。一作意]不羣
〖俊逸鮑參軍〗俊逸[一作豪邁]鮑參軍
〖何時一尊酒〗何時一樽酒
〖重與細論文〗重[平聲]與細論[平聲。一作話斯]文

【大意】
上四稱白詩才，下乃春日有懷。◯才兼庾鮑，則思不羣而當世無敵矣。杯酒論文，望其竿頭更進也。◯公居渭北，白在江東，春樹暮雲，卽景寓情，不言懷而懷在其中。◯王嗣奭《杜臆》曰：公懷太白，欲與論文也。公與白同行同臥，論文舊矣。然於別後另有悟入，因憶向所與言，猶粗而未精，思重與論之。此公之篤於交誼也。

【注釋】
〖1〗顧注：天寶五載春，公歸長安，白被放浪遊，再入吳，詩必此時所作。
〖白也〗《檀弓》：「是爲白也母。」句法本此。
〖無敵〗《史記·項羽紀》：所向無敵。
〖飄然〗晉曹毗《黃帝讚》：飄然跨騰鱗。
〖不羣〗《詩品》：曹思王超逸今古，卓爾不羣。
〖清新庾開府〗黃生曰：六朝綺靡，庾鮑獨存氣骨。今按：庾新，主五言。鮑逸，主長句。◯晉《文士傳》：張翰善屬文，造次立成，辭義清新。任昉《薦士表》：詞賦清新。◯《周書》：庾信留長安，遷驃騎大將軍、開府儀同三司。
〖俊逸鮑參軍〗《世說》：邊文禮才辯俊逸，孔北海薦於曹公。沈約《任昉墓銘》：天才俊逸，文雅弘備。◯《宋書》臨海王子瑱在荆州，以鮑照文辭贍逸，爲前軍參軍。
〖渭北〗江淹詩：渭北雨聲過。
〖春天樹〗陳子昻詩：郊園春樹平。
〖江東〗《語林》：王充著《論衡》，中土未有傳者，蔡中郎至江東得之。此指浙江之東，充蓋會稽上虞人也。朱注：江東，卽會稽。太白《懷賀監》詩：「欲向江東去，定將誰舉杯。稽山無賀老，卻棹酒船回。」蓋亦以會稽爲江東。
〖日暮雲〗江淹詩：日暮碧雲合。
〖一尊酒〗蘇武詩：我有一尊酒，欲以贈遠人。
〖論文〗庾信詩：論文報潘岳。

【評論】
朱鶴齡曰：公與太白之詩，皆學六朝。前詩以李侯佳句比之陰鏗，此又比之庾鮑，蓋舉生平所最慕者以相方也。王荆公謂少陵於太白，僅比以鮑庾，陰鏗則又下矣。或遂以「細論文」譏其才疏也，此眞瞽說。◯公詩云「頗學陰何苦用心」，又云「庾信文章老更成」，又云「流傳江鮑體，相顧免無兒」。公之推服諸家甚至，則其推服太白爲何如哉！荆公所云，必是俗子僞託耳。
《遯齋閒覽》云：王荆公編杜、歐、韓、李四家詩。或問公云：「子編四詩，以杜爲第一，李爲第四，豈白之才格詞致不逮子美耶？」公曰：太白歌詩，豪放飄逸，人固莫及，然其格止於此而已，不知變也。至於子美，則悲歡窮泰，發斂抑揚，疾徐縱橫，無施不可。故其詩有平淡簡易者，有綺麗精確者，有嚴重威武若三軍之帥者，有奮迅馳驟若泛駕之馬者，有淡泊閒靜若山谷隱士者，有風流醞藉若貴介公子者。蓋公詩緒密而思深，觀者苟不能臻其閫奥，未易識其妙處，夫豈淺近者所能窺哉。此子美所以光掩前人，而後來無繼也。元稹謂兼人所獨專，斯言信矣。
楊萬里誠齋曰：太白之詩，列子之御風也。少陵之詩，靈均之乘桂舟、駕玉車也。無待者，神於詩者歟。有待而未嘗有待者，聖於詩者歟。
徐仲車曰：太白之詩，飢鷹瞥漢。少陵之詩，駿馬絕塵。
嚴滄浪曰：少陵之詩法如孫吳，太白之詩法如李廣。
孫器之曰：太白如淮安雞犬，遺響白雲，覈其歸存，恍無定處。獨少陵如周公制作，後世莫能擬議。
楊愼升菴曰：太白詩，仙翁劍客之語。少陵詩，雅士騷人之詞。比之於文，太白則《史記》，少陵則《漢書》也。
王世貞曰：五言律，七言歌行，子美神矣，七言律，聖矣。五七言絕，太白神矣，七言歌行，聖矣，五言次之。太白之七言律，子美之七言絕，皆變體爲之可耳。◯又曰：十首以前，少陵較難入。百首以後，青蓮較易厭。揚之則髙華，抑之則沉實，有色有聲，有氣有骨，有味有態，濃淡淺深，奇正開闔，各極其則，吾不能不服膺少陵。
胡應麟曰：才超一代者李也，體兼一代者杜也。李如星懸曰揭，照曜太虛。杜若地負海涵，包羅萬彙。李唯超出一代，故髙華莫並，色相難求。杜唯兼綜一代，故利鈍雜陳，巨細咸蓄。◯又曰：李才高氣逸而調雄，杜體大思精而格渾。超出唐人而不離唐人者，李也。不盡唐調而兼得唐調者，杜也。
=====================================================
浦起龍《讀杜心解》2.344,PDF2.14,早稻田，哈佛
=楊====================================================
楊倫《杜詩鏡銓》1.31,PDF1.101,早稻田2.21

【異文、夾注】

【評論】
=譯====================================================
韓成武、張志民《杜甫詩全譯》22,PDF92

【譯文】
〚3〛李白的詩作無人能敵，他那高超的才思也遠遠地超出一般人。
〚4〛李白的詩作既有庾信詩作的清新之氣，也有鮑照作品那種俊逸之風。
〚5〛如今，我在渭北獨對著春日的樹木，而你在江東遠望那日暮薄雲，天各一方，只能遙相思念。
〚6〛我們什麼時候才能同桌飲酒，再次仔細探討我們的詩作呢？
=今====================================================
張志烈主編《杜詩全集（今注本）》1.80,PDF146

【異文、夾注】
〖尊〗樽

【注釋】
〖詩無敵〗詩歌無人匹敵。
〖思不羣〗思想情趣出類拔萃，不同一般。
〖庾開府〗庾信。庾信在北朝爲驃騎大將軍，開府儀同三司，是六朝時期的著名詩人。
〖鮑參軍〗鮑照，他在劉宋時任荊州前軍參軍，亦是當時著名詩人。
〖渭北〗渭水之北，泛指長安一帶，杜甫所在地。
〖春天樹〗言李白遙望長安，只見春日的樹色。
〖江東〗指長江下游江南地方，泛指吳、越之地，李白所在地。
〖日暮雲〗詩人遠眺江南，惟見傍晚天邊的雲彩。
〖尊〗酒器。
〖論文〗討論詩歌。

【大意】
〚3〛稱贊李白詩歌無人匹敵，思想情趣飄然而不同凡響。
〚4〛稱頌李白的詩歌意境清新，像庾信一樣，風格俊逸，又像鮑照一樣。
〚5〛這兩句以景寓情，看似平淡，而内容深厚，黃生曰：「五句寓言己憶彼，六句懸度彼憶己、七八遂明言之。」
〚6〛什麽時候再歡聚一起飲酒，重新與你仔細地討論詩歌呢？
=訳===================================================
下定雅弘、松原 朗《杜甫全詩訳注》0028,1.89,1.174

【異文、夾注】
〖飄然思不羣〗飄然思不群
〖何時一尊酒〗何時一樽酒

【注釋】
〖1〗天宝五載（七四六）の春、長安（陝西省西安市）で李白（⮕「人物說明」）のことを思い出しつつ詠んだ詩。詳注一·五二、鈴木注一·四六。◯
〖也〗名の後に添えて親愛の情をあらわす助詞。『論語』為政に「回也不愚（回[]や愚[]ならず）」。◯
〖飄然〗物事にとらわれず世俗を超越しているさま。◯
〖清新〗さっばりしていて新鮮。◯
〖庾開府〗北周の庾信[]（⮕「人物說明」）。五言詩に長じた。開府[]儀同[]三司[]の官位を授けられたので庾開府と呼ばれる。◯
〖鮑參軍〗南朝·宋の鮑照[]（⮕「人物說明」）。七言の楽府[]詩[]に長じた。◯
〖渭北〗渭水[]の北。ここでは杜甫が今いる長安の辺りを広く指す。渭水は黃河の支流で長安の北を流れる。◯
〖春天〗春。一說に、春の空（『吉川注』筑摩版第二冊）。◯
〖江東〗ここでは浙江の東、会稽[]（浙江省）の辺りを指す。李白が今いる地域。◯
〖尊〗酒器の一種。貯蔵用の木製の酒樽[]ではなく、金属製が一般的で、杯に酒を注ぐのに用いる。◯
〖文〗ここでの「文」は詩歌を含む文学。◯

【譯文】
〚3〛李白よ、あなたの詩にかなう者などおらず、浮き世を離れたその発想は抜群に優れている。◯
〚4〛清々[]しく新鮮なのは庾信[]のようだし、才気溢れるのは鮑照[]のようだ。◯
〚5〛私は渭水[]のほとりで春の木々を眺めているが、あなたは浙江[]の東で日暮れの雲を見ているだろう。◯
〚6〛いつになったら一樽[]の酒を酌み交わしつつ、再び一緒に詩について深く語りあうことができるのだろうか。◯
=====================================================
講1/89,仇1/52,校1/107,虎1/46,全22,新1/33,今1/80,趙1/28,臆8,心2/344,鏡31,銭1/296,洙0932,唐7/2395
