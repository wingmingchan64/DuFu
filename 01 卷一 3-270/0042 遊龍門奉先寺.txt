0042 遊龍門奉先寺

已從招提遊，更宿招提境。
陰壑生虛籟，月林散清影。
天闕象緯逼，雲臥衣裳冷。
欲覺聞晨鍾，令人發深省。
=====================================================
〚1〛龍門，伊闕，河南洛陽市南。酈道元曰：伊水又北入伊闕。昔大禹疏以通水，兩山
相對，望之若闕，伊水歷其間北流，故謂之伊闕矣。洛河在洛陽北，伊河在洛陽南，二河
於洛陽東之楊村附近合流，再東北流入黃河。奉先寺在龍門石窟，今已不存。
〚3〛招提，寺。
〚4〛壑（ㄏㄜˋ，ㄏㄨㄛˋ，kok3）。籟，聲音；虛籟，風聲。言奉先寺風聲月影
皆佳致也。
〚5〛天闕，龍門。象緯，星象經緯。言龍門山之高，山高則多雲霧，夜宿於此，如臥雲
中，衣裳皆冷潤。雲臥與天闕爲借對法。
〚6〛欲覺聞晨鐘，聞鐘聲而覺也。
=====================================================
有幸遊覽了奉先寺，晚間又住在這裏。陰暗的山谷響起陣陣風聲，月下的樹林閃爍著斑斑清影。龍門高聳，星辰低垂；榻臥雲裡，寒氣透衣。將醒之時聽到佛寺晨鐘敲響，
一聲聲叩擊心弦，令人生發深刻的警悟。（韓1)
=====================================================
梗韻。
=====================================================
=====================================================
《全唐詩》7.2253
〚6〛鍾作鐘
=====================================================
仇兆鰲：覺，古效切；令，平聲。（仇1）

鏡1

講1/39，仇1/1，校1/42，虎1/1，全1，新1/1，今1/3，趙1/1，臆1，心1/2，鏡1，銭1/4，洙0104，唐7/2253
