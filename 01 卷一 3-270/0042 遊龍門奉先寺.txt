0042 遊龍門奉先寺

已從招提遊，更宿招提境。
陰壑生虛籟，月林散清影。
天闕象緯逼，雲臥衣裳冷。
欲覺聞晨鐘，令人發深省。
=地====================================================
《地名詞典》

【地名】
〖龍門〗伊闕，河南洛陽市南。 34.55270, 112.47640
龍門石窟 34.55970, 112.46768
伊洛合流處 34.68215, 112.80113
https://k.sina.cn/article_7054725870_p1a47e92ee00100q8iv.html
=人====================================================
《人名詞典》

【人名】
〖傅毅〗（？-90）
https://zh.wikipedia.org/wiki/%E5%82%85%E6%AF%85
〖酈道元〗（？-527），字善長。著《水經注》。
https://zh.wikipedia.org/wiki/%E9%83%A6%E9%81%93%E5%85%83
〖蔡興宗〗字伯世，兩宋間人。著《杜少陵正異》。
https://kknews.cc/culture/pl6a93p.html
〖蔡絛〗（1097-1156？)，字約之。著《西清詩話》。
https://www.xuges.com/gdwx/pl/xqsh/index.htm
〖劉辰翁〗（1232-1297），字會孟，別號須溪。
https://baike.baidu.hk/item/%E5%8A%89%E8%BE%B0%E7%BF%81/208729
〖楊愼〗（1488年12月8日—1559年8月8日），字用修，庵號升庵。
https://zh.wikipedia.org/zh-hant/%E6%9D%A8%E6%85%8E
〖鍾惺〗（1574-1624），字伯敬。
https://zh.wikipedia.org/wiki/%E9%8D%BE%E6%83%BA
〖譚元春〗（1586-1637），字友夏。
https://zh.wikipedia.org/wiki/%E8%AD%9A%E5%85%83%E6%98%A5
〖周甸〗字届孚，清人。
https://baike.baidu.com/item/%E5%91%A8%E7%94%B8/8917581
=粵====================================================
陳永明《杜甫全集粵音注音》

【注音】
遊龍門奉先寺
jau4 lung4 mun4 fung6 sin1 zi6

已從招提遊，更宿招提境。
ji5 cung4 ziu1 tai4 jau4, gang3 suk1 ziu1 tai4 ging2
-----------------------------------------------------
陰壑生虛籟，月林散清影。
jam1 kok3 sang1 heoi1 laai6, jyut6 lam4 saan3 cing1 jing2
-----------------------------------------------------
天闕象緯逼，雲臥衣裳冷。
tin1 kyut3 zoeng6 wai5 bik1, wan4 ngo6 ji1 soeng4 laang5
-----------------------------------------------------
欲覺聞晨鐘，令人發深省。
juk6 gaau3 man4 san4 zung1, ling6 jan4 faat3 sam1 sing2

【韻部】
上聲二十三梗
〚3.2.5〛境：梗韻
〚4.2.5〛影：梗韻
〚5.2.5〛冷：梗韻
〚6.2.5〛省：梗韻

【體裁】
五古

【補充說明】
〚5.2.5〛「冷」有個比較冷僻的讀音 lang5,此讀音與「梗」（gang2）較接近。

【其他】
1. 伽（ke4）藍
2. 蘭若（je5）
3. 郅惲，zat6 wan6。
=趙====================================================
林繼中輯校《杜詩趙次公先後解輯校》PDF75

【注釋】
〖雲臥衣裳冷〗趙云：惟蔡伯世云：古作天闚，極是。惜乎知引《莊子》以管闚天而已，所以又起或者之疑。《莊子》曰：至人者上窺青天，下潛黃淵。《後漢·郅惲傳》曰：非闚天者不可與圖遠。若引此不亦明乎？◯孟浩然：雲臥晝不起。◯《百家注》引趙曰：《後漢·郅惲傳》：惲明天文曆數，仰占玄象。其說逯並（目）[曰]：非闚天者，不可與圖遠。鮑昭《升天行》有雲臥恣行天。
=典====================================================
《引典出處》

【注釋】
〖已從招提遊〗《大般涅槃經》：造招提僧坊，則生不動國。
〖更宿招提境〗孟浩然《夜泊廬江聞故人在東寺以詩寄之》：江路經廬阜，松門入虎谿。聞君尋寂樂，清夜宿招提。石鏡山精怯，禪枝怖鴿棲。一燈如悟道，爲照客心迷。
〖天闕象緯逼〗山謙之《丹陽記》：太興中，議者皆言漢司徒許彧墓闕，可徙施之，王茂弘弗欲，後陪乘出宣陽門，南望牛頭山兩峯。曰：天闕也，豈煩改作？帝然之。◯《後漢書·郅惲傳》：王莽時，寇賊羣發，惲乃仰占玄象，嘆謂友人曰：『方今鎮、歲、熒惑並在漢分翼、軫之域，去而復來，漢必再受命，福歸有德。如有順天發策者，必成大功。』時左隊大夫逯並素好士，惲說之曰：「當今上天垂象，智者以昌，愚者以亡。昔伊尹自鬻輔商，立功全人。惲竊不遜，敢希伊尹之蹤，應天人之變。明府儻不疑逆，俾成天德。」並奇之，使署為吏。惲不謁，曰：「昔文王拔呂尚於渭濱，高宗禮傅說於巖築，桓公取管仲於射鉤，故能立弘烈，就元勛。未聞師相仲父，而可為吏位也。非窺天者不可與圖遠。君不授驥以重任，驥亦俯首裹足而去耳。」遂不受署。
〖雲臥衣裳冷〗鮑照《代升天行》：風餐委松宿，雲臥恣天行。◯孟浩然《白雲先生王迥見訪》：歸閒日無事，雲臥晝不起。
=郭====================================================
郭知達《新刊校定集注杜詩》臺PDF1.95,中PDF2.24,四1068-8

【異文、夾注】
〖陰壑生虛籟〗隂壑生虚籟
〖雲臥衣裳冷〗雲卧衣裳冷
〖欲覺聞晨鐘〗欲覺聞晨鍾

【注釋】
〖1〗龍門，在西京河南縣。《地志》曰：闕塞山，一名伊闕，而俗名龍門耳。奉先寺，則公後又有近體詩云：「氣色皇都近，金銀佛寺開」也。
〖更宿招提境〗後魏太武帝始光元年創，立伽藍爲招提之號。◯《杜補遺》：《釋氏要覽》載：《釋名》曰：寺，嗣也。謂治事者，相嗣續於內，故天子有九寺焉。《後漢》：明帝永平十年丁卯，佛法初至。有印士二僧，摩騰、法蘭，以白馬䭾經像屆洛陽，勑於鴻臚寺安置。二十一年戊辰，勑於雍門外別建寺，以白馬爲名。謂僧居爲寺自此始。又《増輝記》云：招提者，梵言拓鬬提奢，唐言四方僧物。後人傳寫之誤，以拓爲招，又省去鬬奢二字，止稱招提，卽今十方住持寺院是也。佛寺謂之招提，蓋天竺國之語。如《涅槃經》①云：造僧招提，則生不動國。孟浩然詩：清夜宿招提。
〖月林散清影〗謝莊《月賦》：聲林虛籟，淪池滅波。梁昭明太子《鍾山解講》：暾出巖隱光②，月落林餘影。
〖雲臥衣裳冷〗薛云：山謙之《丹陽記》曰：太興中，議者皆言，漢司徒許彧墓闕，可徙之。王茂弘弗欲，南望牛頭山兩峯，曰：天闕也，豈煩改作？◯黃氏《多識錄》云：此寺今在西洛之龍門。按韋述《東都記》云：龍門號雙闕，以與大內對峙若天闕焉。方知老杜用天闕，蓋指龍門也。妄改爲天闚，荆公又改爲天閱，皆非。◯《杜正謬》：天闕，龍門也。子美詩注云。龍門，在洛陽之南。蓋伊闕也，遠望雙對峙如門。而其詩有「金銀佛寺開」之句，則奉先寺也。《洛陽記》曰：闕塞山在河南縣。《左傳》：晉趙鞅納王，使汝寬守闕塞。伏虔謂南山，伊闕是也。杜預注云：洛西南闕口也，俗名龍門是。山谷云：王介甫謂當作天閱，蓋對雲臥爲親切耳。鮑明遠樂府《升天行》：風衾委松宿，雲臥恣天行。◯蔡《正異》云：世傳古本作天闚，今從之。《莊子》：以管闚天，正用此字。◯趙云：惟蔡伯世云：古作天闚，極是，惜乎知引《莊子》以管闚天而已，所以又起或者之疑。《莊子》曰：至人者上窺青天，下潛黃淵。《後漢·郅惲傳》曰：非闚天者，不可與圖遠。若引此不亦明乎？孟浩然：雲臥晝不起。

【校記】
①「更宿招提境」注引《涅槃經》，「涅槃」之「槃」，原字左月/⺼，右上巳，右下木。
②「月林散清影」注引《鍾山解講》：「暾出巖隱光」，臺北故宮藏本作「瞰出巖隱光」，四庫本同。
=黃====================================================
黃希、黃鶴《黃氏補千家註紀年杜工部詩史》PDF103

【異文、夾注】
〖1〗遊龍門奉先寺[開元二十四年作]
〖陰壑生虛籟〗陰壑生靈籟
〖天闕象緯逼〗天闕[洙曰。一作閱]象緯逼

【注釋】
〖1〗魯訔曰：龍門在西京河南縣。《地志》曰：闕塞山，一名伊闕，而俗名龍門。◯補注：鶴曰：《唐志》：河南自龍門山東抵天津，有伊水。然《後漢志》、《唐志》俱云馮翊有龍門山。按馮翊與河中府爲鄰，而河中有龍門縣，又有龍門山。《志》云：卽導河至龍門之地。《土記》云：梁山北有龍門，並在河中之境，故河中有龍門關、龍門倉。《九域志》云：河南縣有龍門鎭，又有闕塞山，云卽龍門。《薛仁貴傳》云：絳州龍門人，則絳州亦有龍門。公自秦赴同谷，道經龍門鎭，則秦、成間又有龍門。嘗考絳至河中不滿三百里，馮翊至河中不滿百里，兩地相接。又《地理志》：河南卽春秋時屬魏地，後魏兼置雍州，乃屬秦州，宜此山之跨數郡。是詩乃公開元二十四年後遊東都時作。
〖更宿招提境〗洙曰：《僧史》：後魏始光元年，創立伽藍，爲招提之境。隋大業中，改寺爲道場。唐復爲寺。師曰：釋氏書：招提、菩薩皆古佛號，故寺謂之招提，或名伽藍，或名道場，其實一也。田曰：《僧輝記》云：招提者，梵言拓鬥提奢，唐言四方僧物。後人傳寫之誤，以拓爲招，又省去鬥奢二字，止稱招提。◯補注：鶴曰：《唐史》：武宗毀寺四千六百，招提蘭若四萬。蓋在唐，招提次於寺之名也。又梁會稽沙門惠皎撰《高僧傳》云：漢始有沙門，其精舍在雒陽西雍白馬寺是也。相傳云：外國國王毀諸寺，唯招提寺未及毀，夜有白馬繞塔悲鳴，因改招提以爲白馬寺。
〖陰壑生虛籟〗昱曰：《莊子·齊物篇》：汝聞人籟而未聞地籟；汝聞地籟而未聞天籟。注，簫也，音賴。彥輔曰：沈佺期《西岳》詩：陰壑以永閉。師曰：山南曰陽，山北曰陰，以其背陽故，爲重陰冱寒之地。風聲爲天籟，水聲爲地籟，笙竽爲人籟。靈籟卽風也。靈者，善也，如雨曰靈雨。
〖月林散清影〗洙曰：梁昭明太子《鍾山解講》：暾出巖隱光，月落林餘影。師曰：萬物之影，無如月影最清，謂之金波，蓋取其清也。古云：人間何處無風月，纔到僧房分外清。蓋言奉先寺風聲月影皆佳致也。
〖天闕象緯逼〗蘇軾曰：閱字當作闕，或作闊。蔡天啟云：古本作闚。史：以管窺天。王介甫云：當作天閱，對雲臥爲清切。蔡絛云：韋述東都記：龍門號雙闕，以與天內峙，若天闕焉。此遊龍門寺詩用闕字又何疑？十朋曰：《王直方詩話》亦云。夢符曰：按山謙之《丹陽記》：王茂弘南望牛頭山兩峯，曰天闕也。彥輔曰：庾肩吾《經禹廟》詩：侵雲似天闕。◯補注：希曰：《廣記》：凡輿地有石者，皆以門名之，故彭州有天彭山，兩山相對，其形如門，謂之天彭門，亦曰天彭闕。按龍門本闕塞山，又名伊闕山，則以龍門爲天闕无疑矣。
〖雲臥衣裳冷〗趙次公曰：鮑昭《升天行》有雲臥恣行天，孟浩然有雲臥晝不起也。
〖欲覺聞晨鐘〗鄭曰：覺，居妙切，寤也。
〖令人發深省〗蘇曰：陶淵明聞遠公議論，謂人曰：令人頗發深省。彥輔曰：庾信詩：山寺響晨鐘。杜言人境俱靜，則發越塵慮，无不省覺。師曰：天闕者，龍門也。按《地理志》：今河南郡，春秋時地屬魏，後魏兼置雍州及屬秦州。今龍門縣在府東一百八十里，古耿國有龍山，卽禹所鑿。《三秦記》云：魚鼈上之卽爲龍，否則點額而還。兩山對峙如門然，故曰龍門。龍門乃天之闕門也。王介甫以天闕不可對雲臥，改爲天閱。閱，視也，視天上象緯逼近。殊不知此詩乃詠龍門，有取於闕，其理必然。二十八宿爲經，五星爲緯，象緯逼，言龍門山之高也。山高則多雲霧，夜宿此寺，如臥雲中，衣裳皆冷潤。釋氏有聲聞緣覺，耳有所聞而悟，未若心解之爲上也，其悟道則一。如香巖和尙一日掃庵，瓦礫擊竹作聲，忽然大悟；又如道吾聞巫吹角，瞥地大省，此得乎聲聞而有所覺者也。甫言睡覺，忽聞晨鐘，令人深有省悟，其亦香巖、道吾之儔，得於聲聞緣覺者耶？

【按語】
雒陽西雍白馬寺，指城西雍門外之白馬寺。

【校記】
1. 「已從招提遊」注引《僧輝記》：「招提者，梵言拓鬥提奢，唐言四方僧物。後人傳寫之誤，以拓爲招，又省去鬥奢二字，止稱招提。」山東省博物館藏元刻本作「招提者，梵言招門提奢，唐言四万僧物。後人傳寫之誤，以寺爲招，又省去門奢二字，止稱招提。」從四庫本改。又：四庫本「方」作「萬」，不從。
2. 末引《三秦記》云：魚鼈上之卽爲龍，否則點額而還。山東省博物館藏元刻本「還」作「遠」，從四庫本改。
=蕭====================================================
蕭滌非主編《杜甫全集校注》1.42,，djvu219

【異文、夾注】
〖虛〗虚
〖鐘〗鍾

【注釋】
〖1〗龍門，伊闕，河南洛陽市南。酈道元《水經注·伊水》：「伊水又北入伊闕。昔大禹疏以通水，兩山相對，望之若闕，伊水歷其間北流，故謂之伊闕矣。春秋之闕塞也。」
〖招提〗寺。
〖籟〗孔竅發聲，亦泛指聲音。
〖虛籟〗風。
〖天闕〗龍門。
〖象緯〗星象經緯。
〖雲臥衣裳冷〗言龍門山之高，山高則多雲霧，夜宿於此，如臥雲中，衣裳皆冷潤。雲臥與天闕爲借對法。
〖欲覺聞晨鐘〗覺，睡醒。聞鐘聲而覺也。
=全====================================================
《全唐詩》7.2253,PDF7.32,《御製全唐詩》2368

【異文、夾注】
〖1〗遊龍門奉先寺[龍門卽伊闕。一名闕口。在河南府北四十里。]
〖虛〗虛[一作靈]
〖闕〗闕[一作闊。一作閱。一作闚。一作開。]

【校記】
《御製全唐詩》
〚1〛卽作即
〚4.1.4〛虛作虚
=名====================================================
《名家注評全唐詩》333,PDF91

【異文、夾注】
〖1〗遊龍門奉先寺[伊闕山，在河南府伊闕縣北四十五里。]
〖已從招提遊〗《僧輝記》：招提者，梵言拓鬥提奢，唐言四方僧物，但傳筆者訛拓爲招，去鬥奢留提字，卽今十方住持寺院耳。

【注釋】
〖陰壑〗幽深的山谷。
〖虛籟〗謝莊《月賦》：「聲林虛籟。」師古曰：「風聲爲天籟，水聲爲地籟，笙竽爲人籟。」
〖月林散清影〗用梁昭明太子詩：「月落林餘影。」
〖天闕〗韋述《東都記》：「龍門號雙闕，與大內對
峙，若天闕然。」《丹陽記》載王茂弘指牛頭山兩峯爲天闕，禹疏伊水北流，兩山相對，望之若闕。
〖令人發深省〗梅子眞書：「願深省臣言。」蜀人師古曰：釋氏有聲聞、緣覺。如香巖和尙一日掃庵，瓦礫擊竹作聲，忽然大悟。又如道吾聞巫吹角，瞥地大省。此得乎聲聞而有所覺者也。詩言發深省，其亦得於聲聞緣覺者耶。

【評論】
王嗣奭《杜臆》：人在塵混中，眞性淪隱，若身離塵表，其情趣自別。而又宿於其境，對風月則耳目清曠，近星雲則心神悚惕。已上六句，步緊一步，逼到夢將覺而觸於鐘聲，道心之微忽然呈露，猶之剝復交而天心見，勿淺視此深省語也。
金聖歎《杜詩解》：題是《遊龍門奉先寺》，及讀其詩起二句，卻云「已從招提遊，更宿招提境」。「已」字「更」字，是結過上文再起下文之法。今用筆如此，豈此詩乃是補寫遊以後事耶？然則當時此題，豈本有二詩，而忘其第一首耶？我反復思之，不得其故。一日無事閑坐，而忽然知之。蓋此篇乃先生教人作詩不得輕易下筆也。卽如是日於正遊時，若欲信手便作，豈便無詩一首，然而「陰壑」「月林」之境必不及矣。夫此境若不及，便是沒交涉；夫作詩沒交涉，便如不曾作。先生是以徘徊不去，務盡其理。題中自標「遊」字，詩必成於宿後。如是，便將淺人遊山一切皮語、熟語、村語，掀剝略盡，然後另出手眼，成此新栽。杜詩爲千古絕唱，溝不誣也。
=奭====================================================
王嗣奭《杜臆》1,PDF54,8,PDF1.43

【異文、夾注】
〖1〗遊龍門奉先寺[遊當作宿]

【評論】
讀此詩景趣泠然，不用禪語而得禪理，故妙。◯初嫌起語率易，細閱不然。蓋人在塵溷中，則天機不露。先從招提遊，已覺耳目清淨；而更宿其境，加以夜景清寂，形神收斂，故當晨鐘初覺，遂發深省。正與孟子夜氣之說同一機括，此其暗與道合者也。鍾云：「此詩妙在結，前六句不稱。」余不謂然，全首無一字不妙。◯「天闕」與「雲臥」不偶，故有「天閱」、「天窺」之謬論。須溪云：「臥字可虛可實。」極是。按《東觀記》云：「龍門號雙闕，以與大內對峙，若天闕焉。」是天闕原非正名，安得引以爲證！因「天闕」爲地名，而倂解「雲臥」爲山名，尤謬。淵明聞遠公議論，謂人曰：「令人頗發深省。」云見杜詩註。今按《志》：「龍門山卽伊闕，在河南府城南二十五里，洛陽附府，卽唐之東都也。」龍門有八寺，最著者曰奉先。據詩，寺當在山頂。此詩景趣泠然，不用禪語而得禪理，故妙。初嫌起語淺率，細閱不然。蓋人在塵溷中，性眞汩沒，一遊招提，謝去塵氛，托足淨土，情趣自別。而更宿其境，聽靈籟，對月林，則耳目清曠。逼帝座，臥雲牀，則神魂兢凛。夢將覺而觸發於鐘聲，故道心之微，忽然豁露，遂發深省。正與日夜息而旦氣清，剝復禪而天心見者同。余謂老杜聞道，而此其入道之機倪也。鍾伯敬云：「此詩妙在結，前六句不稱。」無前六句，安得有此結乎？「天闕」、「雲臥」不偶，故有「天閱」、「天闚」之謬論，劉云：「臥字可虛可實。」極是。又有以「天闕」爲地名，而倂以「雲臥」爲山名，皆非也。果爾，則「象緯逼」已無味，而「衣裳冷」作何解乎？因杜詩字句必有來處而妄爲傅會，致以詞害意，不少矣！
[仇引]

【按語】
1. 「天闕原非正名」，謂「天闕」非專有名詞（地名），不能因「天闕」而謂「雲臥」爲地名（山名）。
2. 古人論對仗，有所謂「虛」、「實」之說。「實」者，名詞也，如「闕」字。「虛」者，動詞、副詞、形容詞之類。「臥」與「闕」對，則「臥」亦當爲實字。故劉辰翁之「可虛可實」說乃選擇「闕」字（而不取「閱」、「闚」字）之關鍵。依此說，「臥」爲動名詞，仍襲「躺臥」義；臥於雲中（「臥雲牀」），「衣裳冷」才說得通。
3. 帝座，Rasalgethi， Alpha Herculis A，武仙座 （Hercules） α 星。武仙座在天琴座 （Lyra，北方玄武） Vega （織女）旁。

【校記】
上海歷史文獻圖書館藏本、上海圖書館藏本，二本文字有出入。上海圖書館藏本中有：「淵明聞遠公議論，謂人曰：『令人頗發深省。』云見杜詩註。今按《志》」，「今按《志》」三字不接上文，文氣不順。又「此詩景趣泠然」一段文字重複。上海歷史文獻圖書館藏本作：
「淵明聞遠公議論，謂人曰：『令人頗發深省。』云見杜詩註。今無之。按《一統志》：『河南府城南二十五里有龍門石壁，峭立伊水中，又名伊闕。』亦有奉先寺，當在其上。洛陽縣附郭，唐高宗以此爲東都。」箋止於是，無「逼帝座，臥雲牀」一段文字。
=錢====================================================
錢謙益《錢注杜詩》1.4,PDF1.102

【異文、夾注】
〖陰壑生虛籟〗陰壑生虛[一作靈]籟
〖天闕象緯逼〗天闕[一作闊。荆作閱。蔡興宗考異作闚。]象緯逼

【注釋】
〖龍門〗太平寰宇記。闕塞山。左傳。晉趙鞅納王使女寬。守闕塞。服虔謂南山伊闕是也。杜預云。洛陽西南伊闕口也。俗名龍門。元和郡國志。伊闕山。在伊闕縣北四十五里。兩山相對。望之若闕。伊水流其間。故名。又煬帝登北邙山。覩伊闕曰。此非龍門耶。河南總志。闕塞山。在雒陽縣西南三十里。又名伊闕。俗名龍門。又名闕口。傅毅反都賦。因龍門以畼化。開伊闕以達聰也。舊注妄引禹貢河東之龍門。今削之。
〖招提〗增輝記云。招提者。梵言拓鬬提奢。唐言四方僧物。後人傳寫。以拓爲招。又省鬬奢二字。止稱招提。卽今十方住持寺院是也。翻譯名義集。後魏太武始光元年。造伽藍。創立招提之名。唐書。武宗拆寺四千六百餘所。蘭若招提四萬餘所。
〖天闕〗蔡絛西清詩話。黃魯直校本云。王荆公改天闕作天閱，對雲臥爲親切。余讀韋述東都記。龍門號雙闕，以與大內對峙。若天闕焉。此宿龍門詩也。用闕字何疑。程大昌演繁露。王介甫改闕爲閱。非也。水經注穀水曰。漢官典職曰。偃師去洛西四十五里。望朱雀闕其上。鬱然與天連。是明峻極矣。白虎通曰。今閶闔門外。夾建雙闕。以應天宿。箋曰。韋應物龍門遊眺詩云。鑿山導伊流。中斷若天闕。又云。南山鬱相對。此杜詩注脚也。宋人妄改。削之何疑。楊用修又據章表臣詩話。定爲天闚。引據支離。悉所不取。
=朱====================================================
朱鶴齡《杜工部詩集輯注》75,PDF75,哈佛50

【異文、夾注】
〖陰壑生虛籟〗生虛[一作靈]籟
〖天闕象緯逼〗天闕[《正異》作闚]象緯逼
〖欲覺聞晨鐘〗欲覺[古效切]聞晨鐘
〖令人發深省〗令人發㴱省

【注釋】
〖1〗龍門，卽伊闕。《元和郡縣志》：伊闕山在河南府伊闕縣北四十五里。《兩京新記》：煬帝登北邙，觀伊闕，曰：「此龍門耶？自古何不建都於此？」《一統志》：闕塞山在河南府城西南三十里。《左傳》：趙鞅使女寬守闕塞，卽此。一名伊闕，俗名龍門山，又名闕口。
〖招提〗《僧史》：魏太武始光元年，創造伽藍，立招提之名。《僧輝記》：招提者，梵言拓鬬提奢，唐言四方僧物，但傳筆者訛拓為招，去鬬奢，留提字，卽今十方住持寺院耳。《唐會要》：官賜額爲寺，私造者爲招提蘭若。
〖天闕〗《庚溪詩話》：按韋述《東都記》：龍門號雙闕，以與大內對峙，若天闕然。此詩天闕指龍門也。王荆公謂對屬不切，改爲天閱。蔡興宗《正異》謂世傳古本作天闚，引《莊子》「以管闚天」爲證。皆臆說。楊愼曰：古字窺作闚。天闚、雲臥，乃倒字法耳。闚天則星辰垂地，臥雲則空翠濕衣，見山寺高寒，殊於人境也。按：用修之說，蓋主興宗。然《丹陽記》載王茂弘指牛頭山兩峯爲天闕，見《文選注》，禹疏伊水北流，兩山相對，望之若闕，又見《水經注》，皆確據也。況此本古體詩，何必拘拘偶對耶？
〖雲臥〗鮑照詩：雲臥恣天行。
=仇====================================================
仇兆鰲《杜詩詳註》1.1,PDF1.74,津PDF2.2,PDF1.82

【異文、夾注】
〖陰壑生虛籟〗陰壑生虛[一作靈]籟
〖天闕象緯逼〗天闕[《正異》作闚，姜氏作開]象緯逼
〖欲覺聞晨鐘〗欲覺[古效切]聞晨鐘
〖令人發深省〗令[平聲]人發深省[悉井切]

【大意】
〚〛公遊奉先寺，夜宿而作也。中四，寺中夜景。末二，宿寺之情。◯張綖注：三四，狀風月之佳。五六，見髙寒之極。聞鐘發省，乃境曠心清，倐然而有所警悟歟。

【注釋】
〖1〗黃鶴注：此當是開元二十四年後遊東都時作。◯朱鶴齡注：龍門，卽伊闕。《元和郡縣志》：伊闕山，在河南府伊闕縣北四十五里。舊注誤引《禹貢》河東之龍門，今削之。《兩京新記》：煬帝登北邙，觀伊闕，曰：「此龍門也，自古何不建都於此？」《一統志》：闕塞山，在河南府城西南三十里。《左傳》：趙鞅使女寬守闕塞，卽此。一名伊闕，俗名龍門山，又名闕口。
〖招提〗王洙注：《僧史》：魏太武始光元年，創造伽藍立招提之名。朱鶴齡注：《唐會要》：官賜額爲寺，私造者爲招提蘭若。《僧輝記》：招提者，梵言拓鬬提奢，唐言四方僧物，但傳筆者訛拓爲招，去鬬奢留提字，卽今十方住持寺院耳。
〖陰壑〗沈佺期詩：陰壑以冰閉。◯山北曰陰。
〖虛籟〗謝莊《月賦》：聲林虛籟。《莊子·齊物》篇：有天籟地籟人籟。師氏曰：風聲爲天籟，水聲爲地籟，笙竽爲人籟。
〖月林散清影〗梁昭明太子詩：月落林餘影。曹植詩：明月澄清影。
〖天闕〗韋述《東都記》：龍門號雙闕，與大内對峙，若天闕然。陸倕《石闕銘》：假天闕於牛頭。朱注：《丹陽記》載王茂弘指牛頭山兩峯爲天闕，見《文選注》，禹疏伊水北流，兩山相對，望之若闕，見《水經注》，皆確據也。況此本古體詩，何必拘拘偶對耶。錢箋：韋應物《龍門遊眺》詩云：「鑿山導伊流，中斷若天闕。」此卽杜詩注腳也。
〖象緯〗晉王子年《拾遺記》：師延精述陰陽，曉明象緯。象緯，星象經緯也。
〖雲臥衣裳冷〗鮑照詩：雲臥恣天行。庾信詩：山深雲濕衣。
〖覺〗《列子》：一覺一寐。
〖晨鐘〗庾信詩：山寺響晨鐘。
〖發深省〗梅子眞書：願深省臣言。◯蜀人師氏曰：釋氏有聲聞、緣覺。如香巖和尙一日掃庵，瓦礫擊竹作聲，忽然大悟。又如道吾聞巫吹角，瞥地大省。此得乎聲聞而有所覺者也。詩言發深省，其亦得於聲聞緣覺者耶。

【評論】
附考：杜詩各本流傳，多有字句舛訛，昔蔡伯世作《正異》，而未盡其詳。朱子欲作考異，而未果成書。今遇彼此互異處，酌其當者書於本文。參見者分注句下，較錢箋、朱注，多所辯證矣。如此詩「天闕」諸家聚訟約有八說：蔡興宗《正異》依古本作「天闚」，有《莊子》「以管闚天」及鮑照詩「天闚苟平圓」可證。楊愼云：「天闚」「雲臥」乃倒字法，言闚天則星辰垂地，臥雲則空翠濕衣，見山寺高寒，殊於人境也。蔡絛及《庚溪詩話》皆作「天闕」，引韋述《東都記》「龍門若天闕」爲證，言天闕迥而象緯逼近，雲臥山而衣裳涼冷也。朱鶴齡從之。姜氏疑「天闕」旣用實地，不應「雲臥」又作虛對，欲改作「天開」，引《天官書》「天開書雲物」爲證，則屬對旣工，而聲韻不失。張綖謂「天闕」乃寺門觀，「雲臥」猶言雲室。《杜臆》解「天闕」爲帝座，以《宋志》角二星十二度謂之「天闕」也，王介甫改作「天閱」。舊千家本或作「天闊」或改「天關」，俱未安。據文翔鳳《藥溪談》：伊陽之北山，卽鳴皋之派，長殆百里，如雲臥然。龍門南直臥雲，故云然耶。
[引奭]四明王嗣奭《杜臆》曰：人在塵溷中，眞性淪隱，若身離塵表，其情趣自別，而又宿於其境，對風月則耳目清曠，近星雲則心神悚惕。已上六句，步緊一步，逼到夢將覺而觸於鐘聲，道心之微忽然呈露，猶之剝復交而天心見，勿淺視此深省語也。
盧世㴶《紫房餘論》曰：公少遊吳越時，必有著作，今不少槪見，斷自龍門、奉先始，或其後自裁定，汰去前詩耶。
唐庚《子西文錄》云：五經已後，有一司馬子長，三百五篇之後，有一杜子美，此天生二人以翼斯文之統也。故作文當學龍門，作詩當學少陵，以二書爲根本，朝夕誦讀，則趨向正而可以進退百家矣。
蘇軾子瞻曰：子美之詩，退之之文，魯公之書，皆集大成者也。學詩當以子美爲師，有規矩法度，故可學。退之於詩，本無解處，以才高而見長耳。淵明不爲詩，自寫其胸中之趣耳。學杜不成，不失爲工。無韓之才與陶之妙，而學其詩，終爲樂天耳。
嚴羽《滄浪詩話》：少陵詩憲章漢魏，而取材於六朝，至其自得之妙，則前輩所謂集大成者也。又曰：詩之法有五：曰體製，曰格力，曰氣象，曰興趣，曰音節。詩之品有九：曰高，曰古，曰深，曰遠，曰長，曰雄渾，曰飄逸，曰悲壯，曰淒婉。其用工有三：曰起結，曰句法，曰字眼，其大槪有二：曰優遊不迫，曰沉著痛快。詩之極致有一：曰入神。詩而入神，至矣盡矣，蔑以加矣。惟李杜得之，他人得之蓋寡也。又曰：李、杜、韓三公詩，如金鳷擘海，香象渡河，龍吼虎哮，濤翻鯨躍，長鎗大劍，君王親征，氣象自別。
=浦====================================================
浦起龍《讀杜心解》1.2,PDF1.101,早稻田2.4,哈佛70

【注釋】
〖1〗朱鶴齡註：龍門，卽伊闕。《元和郡縣志》：伊闕山在河南府伊闕縣。按：此在東都，非禹貢之龍門。
〖招提〗《僧輝記》：招提者，梵言拓鬬提奢，唐言四方僧物，傳筆者訛拓爲招，去鬬奢字。卽今十方住持寺院耳。

【評論】
各本多以此詩爲首，但按公遊東都，在開元二十九年後，則不應編在《望嶽》詩前也。◯題曰遊寺，實則宿寺詩也。「遊」字只首句了之，次句便點清「宿」字。以下皆承次句說。中四，寫夜宿所得之景，虛白高寒，塵府已爲之一洗。結到「聞鐘」「發省」，知一宵清境，爲靈明之助者多矣。「欲覺」正與「更宿」呼應。◯「天闕」「雲臥」，諸說紛紛。王安石改爲「天閱」，蔡興宗正義作「天闚」，是欲以虛對虛也。文翔鳳云：「伊陽之北山，如雲臥然。」將「雲臥」與「天闕」俱作地名解，是又欲以實對實也。其說俱不穩。朱注則曰：「古體詩何必拘拘偶對。」似屬超解矣。然此詩中四，卻非散體。按「天闕」字出韋述《東都記》，其爲地名無疑。若「雲臥」，正形容宿處之高迥，定屬虛用。而「雲」自與「天」對，「臥」自與「闕」對，正以不執死法爲文家妙用。彼聚訟者，皆方隅之見耳。
=楊====================================================
楊倫《杜詩鏡銓》1.1,PDF1.71,早稻田2.2

【異文、夾注】
〖陰壑生虛籟〗陰壑生虛[一作靈。]籟
〖天闕象緯逼〗天闚[一作闕。]象緯逼
〖欲覺聞晨鐘〗欲覺[古效切。]聞晨鐘

【旁注】
〖已從招提遊。更宿招提境。〗題是遊。詩只寫宿。

【注釋】
〖1〗龍門卽伊闕。《元和郡縣志》：伊闕山在河南府伊闕縣北，非《禹貢》之龍門。
〖招提〗《僧輝記》：招提者，梵言拓鬬提奢，唐言四方僧物，傳筆者訛拓爲招，去鬬奢字。卽今十方住持是也。《唐會要》：官賜額爲寺，私造者爲招提蘭若。
〖虛籟〗謂風也。《莊子》有天籟、地籟、人籟。
〖雲臥衣裳冷〗楊愼曰：天闚雲臥乃倒字法，闚天則星辰垂地，臥雲則空翠濕衣，見山寺高寒殊於人境也。《庚溪詩話》引韋述《東都記》：謂天闕卽指龍門，究於對屬未稱。
〖令人發深省〗王嗣奭曰：人在塵溷中終日碌碌，一當靜境，不覺萬慮皆空。結語具有解悟。

【評論】
李子德云：氣體高妙，澹然自足。
=譯====================================================
韓成武、張志民《杜甫詩全譯》1,PDF71

【注釋】
〖1〗此詩當作於玄宗開元二十三年（735），時杜甫25歲，居洛陽。龍門，山名，卽伊闕山，在洛陽南，奉先寺建其上。詩中描繪了夜宿奉先寺的所見所聞，表現了詩人青年時期的敏銳感受能力和對佛教的初步認識。編年杜詩多把此篇作爲第一首。
〖招提〗寺院的別稱。此指奉先寺。
〖虛籟〗天籟，指風聲。
〖天闕〗天門。此指龍門的高險山勢。
〖象緯〗日月五星。

【譯文】
〚3〛有幸遊覽了奉先寺，晚間又住在這裏。
〚4〛陰暗的山谷響起陣陣風聲，月下的樹林閃爍著斑斑清影。
〚5〛龍門高聳，星辰低垂；榻臥雲裏，寒氣透衣。
〚6〛將醒之時聽到佛寺晨鐘敲響，一聲聲叩擊心弦，令人生發深刻的警悟。
=今====================================================
張志烈主編《杜詩全集（今注本）》1.3,PDF69

【注釋】
〖1〗舊杜集多以此詩爲首，但細味詩意，疑非詩人「放蕩齊趙間，裘馬頗清狂」時所作。詩云「欲覺聞晨鐘，令人發深省」，當是閱世較深的警悟之詞，與《龍門》詩意頗近似，故此詩似當作於天寶初年。龍門，卽伊闕，因兩山相對，望之若闕，伊水歷其間北流，故名。龍門爲我國四大石窟之一，在今河南洛陽市南約二十五里處，開鑿於北魏孝文帝太和十八年（494）遷都洛陽前後。奉先寺，據《奉先寺像龕記》載：唐高宗咸亨三年（672）四月，武則天助脂粉錢二萬貫，敕建盧舍那大佛像，上元二年（675）十二月成，調露元年（679）八月，敕於大像南置大奉先寺，二年，高宗書額。（《金石萃編》卷七三）詩中抒寫了詩人自暮歷夜至晨的所見所感，「景趣泠然，不用禪語而得禪理，故妙。」（王嗣奭《杜臆》卷一）特別是結句收挽全篇，意味深長。
〖招提〗本梵語拓鬬提奢，義爲四方，後譯時省作拓提，又誤爲招提。四方之僧稱招提僧，四方僧之住處稱招提僧房。北魏太武帝造伽藍，創招提之名，後遂爲寺院的別稱。這裏是指寺僧。
〖虛籟〗風聲。籟指孔穴裏發出的聲音。
〖清影〗清澈的影子。
〖天闕〗指龍門兩山相對的形勢有若帝王宮門外的雙闕。
〖象緯〗星象經緯。
〖覺〗覺醒。
〖省〗省悟，覺悟。

【大意】
〚3〛詩人隨寺僧遊並宿於寺内。
〚4〛奉先寺風聲月影皆佳致也。
〚5〛龍門山高逼近星辰；夜宿奉先寺，如臥雲中，衣裳皆冷潤。
〚6〛周甸云：「佛境幽，而平旦清明聞鐘警發，含蓄有深意，謂煩惱可除矣。」
=====================================================
《佛光大辞典》
具名拓斗提舍，梵音Caturdeśa，譯曰四方。謂四方之僧爲招提僧，四方僧之施物爲招提僧物，四方僧之住處爲招提僧坊。魏太武造伽藍，以招提名之，招提二字，遂爲寺院之異名。
=====================================================
陳永明《讀杜筆記》

【評論】
關於「天闕象緯逼」，這是我的看法：
1. 把「天闕」改爲「天闚」、「天開」，主要根據是對仗的要求。本詩雖不是律詩，但頷聯對仗工整，頸聯若用「天闕」，則是半對不對的。「臥」是動詞（所謂虛），「闕」則是名詞（所謂實，見浦起龍《讀杜心解》）。
2. 仇兆鰲也指出，把「闕」改作「開」，則「聲韻不失」。這是因爲「天開象緯逼」是「平平仄仄仄」，而「雲臥衣裳冷」則是「平仄平平仄」，撇開最後一字（韻腳爲仄聲）不管，「平平仄仄」正好對「平仄平平」。我懷疑主張把「天闕」改爲「天闚」，也許也考慮了聲韻不失的要求。
3. 朱鶴齡的「況此本古體詩，何必拘拘偶對耶？」之說，分明是逃避問題。本詩頸聯雖然半對不對，但頷聯對仗工整，這是事實。
4. 詩是古體詩，這也是事實。
5. 旣是古體詩，卻又像律詩，那麼在聲律上就可以鬆一點。比如說，「陰壑生虛籟」是「平仄平平仄」，如果要嚴格地對，則「月林散清影」的「散」當作平聲，而「清」則當作仄聲。
6. 旣然在聲律上可以鬆一點，爲什麼在對仗方面就不可以鬆一點，半對不對呢？
7. 因此，保留著「天闕」，也不怎麼礙事。
8. 在意義上說，「天闚」、「天開」都有問題。以管闚天，在詩裏那個管是甚麼呢？說開，開的是甚麼呢？是雲嗎？不管是闚還是開，能看見的就不是整個星空，而只是天空的一小塊，那麼雲霧遮星蔽月，我們該怎麼理解「月林散清影」，而「象緯」又怎麼個「逼」法呢？（當然了，我已經聯想到星垂平野闊，月湧大江流了。）
9. 身處山中，雲不一定在天上，也可以在身邊（這才濕得了衣裳），而且也可以時有時無（風正吹著呢）。因此，「雲臥衣裳冷」的雲就不必逼著杜甫去闚天，或者坐等天開。
10. 順帶一提，雖然這是首古體詩，但仇兆鰲還是挺在意聲律的。「令人發深省」的「令」字，他認爲應該讀平聲。假如我們把「令」字讀成仄聲，那麼聲律是「仄平仄平仄」，犯了孤平。但是，我們眞的在意這個嗎？爲了聲律，硬把「令」字讀成平聲，那麼，「已從招提遊」（仄平平平平）呢？是不是該把「提」字讀成仄聲呢？
=歐====================================================
Stephen Owen, The Poetry of Du Fu 2,PDF87

【異文、夾注】
〖1〗 Visiting Fengxian Temple at Longmen

【注釋】
〖1〗This is one of Du Fu’s earliest poems, on visiting the great temple region at Longmen, near Luoyang. Du Fu’s family had an estate in the Luoyang area.
〖天闕象緯逼〗Perhaps the two peaks at Longmen, referred to as its “Heaven [gate-]towers.”

【譯文】
〚3〛I had already visited the temple and went on to stay over in the temple precincts.
〚4〛Shadowy ravines produced piping from empty spaces, the moonlit forests scattered their clear shadows.
〚5〛Constellations’ woof pressed close on Heaven’s towers, lying in the clouds, my clothes were cold.
〚6〛About to be awakened, I heard the dawn bell which brought out in me deep awareness.

【按語】
〚5〛Constellations’ woof pressed close on Heaven’s towers， woof，紡織術語中的經緯。Constellations’ woof 翻譯的就是「星象經緯」。
=增====================================================
陳貽焮主編《增訂注釋全唐詩》PDF2.10

【注釋】
〖1〗開元二十四年（763）作。龍門：卽伊闕，在今河南洛陽市南二十餘里。奉先寺：唐調露元年（679）建，寺中盧捨那大佛像及石刻羣，宏偉壯觀，爲龍門石窟之首。
〖招提〗佛寺。
〖虛籟〗風。
〖月林散清影〗
〖天闕〗龍門。
〖象緯逼〗形象經緯，謂日月五星。
〖逼〗近。
〖雲臥〗高臥雲中。
〖深省〗深思，沉思。
=訳====================================================
下定雅弘、松原朗《杜甫全詩訳注》0001,1.39,1.104

【注釋】
〖1〗開元二十四年（七三六）以降に、東都洛陽（河南省）を旅して奉先寺を訪れ、宿泊した夜の作。龍門は山の名。河南省洛陽市にあり、二つの山が向かいあって宮殿の門のように見える。龍門の石窟はユネスコの世界遺産に登録されている。奉先寺は龍門の西岸にある石窟寺。第二聯と第三聯は寺の夜の情景で、第四聯には奉先寺で迎えた早朝の心持ちが描かれている。◯自開元二十四年（736年）以後，杜甫曾旅遊東都洛陽（今河南省），並造訪奉先寺，在那裏過夜後作下此詩。龍門是一座山的名稱，位於河南省洛陽市，兩座山相對而立，形狀彷彿宮殿的大門。龍門石窟現已被聯合國教科文組織登錄爲世界遺產。奉先寺是位於龍門西岸的一座石窟寺。詩的第二聯和第三聯描寫了寺中夜晚的景象，第四聯則表現了詩人在奉先寺迎接清晨時的心境。
〖招提〗寺院の異名。梵語に由来する。◯是寺廟的別名。語源來自梵語。
〖陰壑〗山の北側の谷。日陰になる。◯山的北側的谷地。處於陰暗處。
〖虛籟〗風の音。自然が発する音。◯風聲。自然界所發出的聲音。
〖清影〗澄んだ月影。月の光。魏·曹植「公讌詩」（『文選』巻二〇）に「明月[め\いげつ]清景[せ/いえい]澄[す]み、列[れ\つ]宿[しゅう]正[ま\さ]に參差[しんし]たり」。唐·李善注に『説文解字』を引いて「景、光なり」。「景」は「影」に同じ。清澈的月影，即月光。出自魏・曹植〈公讌詩〉（《文選》卷二十）：「明月清景澄，列宿正參差。」唐・李善注引《說文解字》：「景，光也。」此處「景」與「影」同。
〖天闕〗天の門。二つの山が向かいあう龍門のさまを天然の門ととらえた。◯將兩座相對的山，即龍門的樣子，看作天然形成的門。
〖象緯〗星のつらなり。星座の形象。◯星辰的排列，指星座的形象與構造。
〖雲臥〗雲に橫たわる。雲の湧く山中に宿ること。橫臥在雲霧之中。◯雲橫亙天際。棲居於雲氣騰湧之山中。
〖深省〗深い悟り。迷いから目覚めること。◯深刻的覺悟。從迷惘中醒悟過來。

【譯文】
〚3〛今日は寺で充分に楽しみ、さらに寺の境内に泊めてもらった。
今天在寺裏盡情遊樂，還被允許在寺內留宿。
〚4〛北の谷からは風の音が響き、月の照る林のもとには澄んだ光が散り敷く。
北谷傳來風聲，月照林下，澄澈月光鋪地流轉。
〚5〛龍門山は天に至る門となって星座が近づき、雲の高みに眠れば衣[こ/ろも]が冷たい。
龍門山乃天界之門，星座彷彿近在咫尺；睡在雲深處，衣裳便感冰冷。
〚6〛目覚めに朝の鐘が聞こえてくると、しみじみと深い感慨が湧いてくる。
醒來時聽見清晨的鐘聲，心中深切的感慨油然而生。[晨鐘乍聞於初醒，深情默湧於心頭。]

【按語】
日文原文中之振り仮名，乃書中原有，故一律保留。中文譯文，則來自 ChatGPT，偶有我的增潤。

【日語筆記】
以下資料多來自 ChatGPT、JapanDict。
以降[い\こう]
    それ以降彼は辛い一生を送った。
	送る[お/くる]: to spend (time), to lead (a life)
	辛い[か/ら\い] difficult, tough
宿泊[しゅ/くはく]
    ６人宿泊させて欲しい。
	宿泊する[しゅ/くはくする]
	宿泊させる causative
	宿泊させて て-form of the causative
	欲しい[ほ/し\い]
	〜させて欲しい = “I want you to let me (or someone else) do X”
	〜てもらいたい: もらう (to receive – in this case, a favor); 〜たい (want to) You want someone else to do something for you.
石窟[せ/っくつ]
情景[じょ/うけい]
心持ち[こ/ころもち] feeling, mood
寺院[じ\いん] 寺[て/ら\]
異名[い/みょう]
梵語[ぼ/んご]
由来する[ゆ/らいする]
北側[き/たがわ]
谷[た\に]
日陰[ひ/かげ]
音[お/と\]
自然[し/ぜん]
発する[は/っする]
唐[と\う]
説文解字[せつもんかいじ]
引いて[ひいて]
同じ[お/なじ]
二つ[ふ/たつ\]
向かい[む/かい]合う[あ\う] to face eath other
様[さ/ま\]
捉える[と/らえ\る] to perceive
星[ほ/し]
連なり[つ/らなり] series
星座[せ/いざ]
形象[け/いしょう]
横たわる[よ/こたわ\る] liegen; sich legen
湧く[わ/く]
宿る[や/ど\る]
こと:名詞化整個句子（句末のこと） norminalization of verb
深い[ふ/か\い]
悟り[さ/とり]
迷[ま/よい\]
目覚める[め/ざめ\る]
寺[て/ら\] 清水寺[き/よみずでら]
充分[ぢゅ/うぶ\ん]
楽しみ[た/のし\み]：連用形（未然形 + み），連接下一句
構式：【Xで Yし、Zする】的並列構文（て形的簡化）
更に[さ\らに] furthermore
境内[け\いだい]
泊める[と/める] to give shelter to => 泊[と\まり] stay;泊まる[と/まる] to stay at
「てもらう」：授受動詞結構 → 得到對方為我做某事
過去形「もらった」：被讓住了／得到讓住的幫助；【V-てもらう】＝「受益構文」，主語得益於他人行動
響き[ひ/びき\] echo；響き渡る[わ/たる] to echo
照る[て\る]
元[も\と] source
澄む[す\む]
澄んだ[す/ん\だ] klar; hell
散り敷く[ち/りしく]
龍門山[りゅ\うもんざん]
至る[い/た\る]
「天に至る門」：連體句修飾「門」，表「通天之門」
となって：表示變化結果；「A となって B」＝「A 變成 B 的樣態或條件下」
近づき[ち/かづき]：動詞「近づく」的連用形，與前句並列；表現感官上的距離感轉變：「星座好像靠近了」
雲[く\も]
高み[た/かみ]
「眠れば」：動詞「眠る[ね/むる]」的假定形（條件式）；「〜ば」條件句，構式為「條件句（〜ば），結果句」
冷たい[つ/めたい]
感官經驗 + 心理反應
鐘[か/ね]
聞える[き/こえる] to be heard
沁み沁み[し/みじ\み] deeply
感慨[か/んがい]

常見句型構式與分析：感官 + 心理變化表現
① 聞[き]こえてくる
構式：
X（聲音來源）が 聞こえてくる

語意：
表示聲音自然地傳入耳中，非主動傾聽

「〜てくる」加入了時間性與遞進性：聲音是「從外部→漸漸→到達自己感官」
可帶有「清晨、靜夜、自然環境中」的詩意語境

語義角色：
X：聲音的發出者（常是自然物，如鐘聲、鳥鳴、風聲）
主體（未明示）：感官接收者（第一人稱內化）

例句：
朝の鐘が聞こえてくる。
林の鳥がさえずっているのが聞こえてくる。

② 湧[わ]いてくる
構式：
X（情感名詞）が 湧いてくる

語意：
表示情感、想法、記憶等自內心深處自然地湧現

「〜てくる」同樣帶有動態感、逐漸清晰化之意
常與抽象情緒名詞搭配（不安、愛情、怒り、感慨…）

語義角色：
X：內心狀態或感情
主體（多為第一人稱）為經驗感受的載體

例句：
深い感慨が湧いてくる。
昔の思い出が湧いてきた。

③ しみじみと + 感情動詞／狀態述語
構式：
しみじみと V（感じる／思う／湧く など）
しみじみと Adj（うれしい／悲しい／ありがたい など）

語意：
表現深層、靜謐、內化的情感反應
相對於激烈或外顯情緒，「しみじみ」偏向於反芻、體會

常見於文學、日記、散文體

語義角色：
主體：通常為第一人稱
動詞／形容詞：與「內省型情感」連用

例句：
しみじみと感じる。
しみじみとした悲しみ。
しみじみとうれしい。

📚 範式組合舉例
句型範式可以這樣模組化地構建：

【時間・場所】に【自然現象・聲音】が聞こえてくると、
【副詞】と【抽象名詞】が【心理動詞】てくる。

對應的句式轉換有：

日文				中文			結構說明
朝の鐘が聞こえてくる	聽到朝鐘聲傳來	感官經驗，非主動
深い感慨が湧いてくる	感慨油然而生	心理狀態內在生成
しみじみと悲しみを感じる	深深感受到悲傷	語氣柔和、細膩

一、現象・感官 → 情感 の典型構式歸納
這些構式普遍出現在自然描寫與詩人情緒的銜接之間，常由兩部分構成：

【感官刺激・自然現象】 → 【心理狀態・感情變化】
🔹 例 1
北の谷からは風の音が響き、月の照る林のもとには澄んだ光が散り敷く。
類型：外界聲光景象描寫（五感）

構式拆解：
X からは Y が V（風從山谷傳來）
Z のもとには W が 散り敷く（光鋪林下）

▶️ 中文轉換策略：
寫景為主，潛藏情感觸發（後文待續）
例：
北谷傳風聲，林下月照，澄光鋪地。

🔹 例 2
龍門山は天に至る門となって星座が近づき、雲の高みに眠れば衣が冷たい。
類型：自然奇觀 → 身體感受 + 情緒暗示

構式拆解：
X は Y となって（變化構式）
星座が近づき（視覺感官）
雲の高みに眠れば（假設條件句）
衣が冷たい（身體觸覺 + 心理觸動）

▶️ 中文轉換策略：
象徵性場景 + 感受疊加，適合詩化語言
例：
龍門高接天門，星垂可觸；眠雲上，衣冷侵骨。

🔹 例 3
目覚めに朝の鐘が聞こえてくると、しみじみと深い感慨が湧いてくる。

類型：聽覺刺激 → 情緒湧現

構式拆解：
目覚めに X が 聞こえてくる（感官誘因）
しみじみと Y が 湧いてくる（情緒生成）

▶️ 中文轉換策略：
音聲導入 + 情緒引發，譯為兩句承接或嵌入式複句
例：

朝鐘入夢醒，深情悄然湧上心頭。

🧩 二、構式模式抽象（語法範式）
你可以將這類句子統一分析為：

模式 A：寫景主導型（描述→心理觸發）

[場所/時間] からは [自然現象] が [感官動詞]、
[場所] には [視覺現象] が [動詞]。
例：
風の音が響き、光が散り敷く。

模式 B：身體感受型（假設條件 + 感知）

[條件句（〜ば）]、[身體感知系形容詞]。
例：
眠れば、衣が冷たい。

模式 C：感情湧現型（聽覺／回憶／景象）

X が 聞こえてくると、Y が 湧いてくる。
例：
鐘が聞こえてくると、感慨が湧く。

🎯 中文對應翻譯策略（適用你背景）
日文句型	中文翻譯策略	備註
〜が聞こえてくる	「聲音傳來」「聽見⋯⋯」「耳中傳入」		動態感、臨場
〜が湧いてくる	「湧上⋯⋯」「油然而生」「悄然升起」		內化心理描寫
〜に眠れば⋯⋯	「若⋯⋯便⋯⋯」「眠於⋯⋯則⋯⋯」		條件句譯出邏輯連接
しみじみと〜		「深深地⋯⋯」「由衷地⋯⋯」「不禁⋯⋯」	書面語語感保留
=榷====================================================
徐仁甫《杜詩注解商榷》9
〚3.1.2〛蔡夢弼箋：「寺謂之招提，或名伽藍，或名道場，其實一也。」可見招提幷非指僧人。招提旣不指人，則「已從招提遊」之「從」字，不應作「隨」或「與」字講，而應作「就」字講。此「從招提遊」亦謂就寺遊耳。
=====================================================
闕
https://www.easyatm.com.tw/wiki/%E9%97%95
http://hepawang.com/zenmedu/quezmd1229
https://nicecasio.pixnet.net/blog/post/467493845
=====================================================
講1/39,仇1/1,校1/42,虎1/1,全1,新1/1,今1/3,趙1/1,臆1,心1/2,鏡1,銭1/4,洙0104,唐7/2253
