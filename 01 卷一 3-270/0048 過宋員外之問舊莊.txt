0048 過宋員外之問舊莊[員外季弟執金吾，見知於代，故有下句]

宋公舊池館，零落首陽阿。
枉道祗從入，吟詩許更過。
淹留問耆老，寂寞向山河。
更識將軍樹，悲風日暮多。

=地====================================================
《地名詞典》

【地名】
〖首陽〗山名，河南偃師縣北。 34.75747, 112.77202
=====================================================
〚1〛宋之問與甫祖審言有舊。之問於首陽山下，築有陸渾別業。員外季弟，指宋之悌
（ㄊㄧˋ，dai6,tai5）；執金吾，掌管京師治安之長官。代，世，避太宗李世民諱。
〚3〛宋公，宋之問。首陽，河南偃師西北，洛陽東北。阿，山隅。陸渾，洛陽西南。
〚4〛枉，曲；枉道，繞道。祗，敬。二句謂慕宋公詩名，特枉道敬訪，感而賦詩，許其
更過也。更，再。
〚5〛顧宸曰：淹留二句，方是公感念世交，徘徊而不能去，故淹留其地，求耆老而問之，
或考其家世之存亡，或詢其子弟之賢否，無非惓惓（ㄑㄩㄢˊ，kyun4）故舊之誼，
不覺向山河而寂寞，真有人琴之感也。
〚6〛悲風日暮多，日暮多悲風。此時之悌已死，故末二句兼致悲悼。

趙汸曰：之問爲人實不足道。此詩言枉道淹留而無譏詞，以其契家前輩也。

趙星海曰：首二點題，次聯見意，所以枉道入訪者，實因員外之詩有足千古也。五、六，
言一代文宗於所居而不能保其遺址，所以低迴瞻顧，深致其憑弔之思。結幷及其弟，而兼
致其悲，見文物勳名俱不足恃，有慨乎言之也。

偃師 34.64048, 112.75840
首陽山 34.75483, 112.77091,海拔359．1米。
=粵====================================================
陳永明《杜甫全集粵音注音》

【注音】
過宋員外之問舊莊
gwo3 sung3 jyun4 ngoi6 zi1 man6 gau6 zong1

宋公舊池館，零落首陽阿。
sung3 gung1 gau6 ci4 gun2, ling4 lok6 sau2 joeng4 o1
仄平仄平仄，平仄仄平平
-----------------------------------------------------
枉道祗從入，吟詩許更過。
wong2 dou6 zi1 cung4 jap6, jam4 si1 heoi2 gang3 gwo1
仄仄平平仄，平平仄仄平
-----------------------------------------------------
淹留問耆老，寂寞向山河。
jim1 lau4 man6 kei4 lou5, zik6 mok6 hoeng3 saan1 ho4
平平仄平仄，仄仄仄平平（出句特定平仄）
-----------------------------------------------------
更識將軍樹，悲風日暮多。
gang3 sik1 zoeng1 gwan1 syu6, bei1 fung1 jat6 mou6 do1
仄仄平平仄，平平仄仄平

【韻部】
下平聲五歌
〚3.2.5〛阿：歌韻
〚4.2.5〛過：歌韻
〚5.2.5〛河：歌韻
〚6.2.5〛多：歌韻

【體裁】
五律

【補充說明】
〚4.1.3〛祗，平聲。
〚4.2.5〛過，平聲。
〚4.2.4〛〚6.1.1〛重「更」字。
=蕭====================================================
蕭滌非主編《杜甫全集校注》1.48,djvu2

【異文、夾注】



〖〗
〖〗
〖〗

=全====================================================
《全唐詩》7.2394,PDF7.173,《御製全唐詩》2526

【異文、夾注】
〖1〗過宋員外之問舊莊[原注。員外季弟執金吾見知於代。故有下句。  宋之問。官考功員外郎。弟之悌。自羽林將軍出爲劍南節度。]
〖零落首陽阿〗零落守[一作首]陽阿
=名====================================================
《名家注評全唐詩》337,PDF395

【異文、夾注】
〖1〗過宋員外之問舊莊[員外季弟執金吾見知於代，故有下句]
〖宋公舊池館〗宋公舊池館。[黃鶴：宋之問，虢州弘農人。首陽山在河南府，虢
與河南爲鄰，故宋有別墅在焉。]*
〖枉道祗從入〗枉道秖從入
〖吟詩許更過〗吟詩許更過。[楊守阯：言宋詩尙矣，亦許我更過而題詠乎。須溪謂是尊慕前輩之詞。]*
〖悲風日暮多〗悲風日暮多。[黃鶴：《舊史》：「之問弟之悌，有勇力，開元中自右羽林將軍出爲益州長史、劍南節度使兼采訪使，尋遷太原尹。故云將軍，初不曾爲金吾官。」原註疑誤。]*

【注釋】
〖1〗宋之問，字延清，景龍中遷考功員外郎。
〖池館〗別墅。
〖首陽阿〗首陽山，在河南偃師縣西北。
〖祗〗此作「秖」，適。
〖耆老〗年老有德的人。
〖將軍樹〗《後漢·馮異傳》：「諸將並坐論功，異獨屛樹下，軍中呼爲大樹將軍。」

【評論】
仇兆鰲《杜詩詳註》：上四過宋舊莊，下則對莊而有感也。枉道入莊，題詩志勝，有留連不盡之意，故云「吟詩許更過」。問耆老，訪其子孫家世也。向山河，傷其迹在人亡也。末乃觸物增悲，情見乎詞。
趙汸《杜律趙註》：之問與公祖審言及陳子昂、沉佺期四人，爲唐律之祖，實公詩法淵源也。武後時，之問、審言俱爲修文館學士，世交亦厚。然之問爲人實不足道，詩無譏詞，以其契家前輩也。但曰「零落」、「寂寞」、「悲風」，則感慨繫之矣。
=奭====================================================
王嗣奭《杜臆》6,PDF59,13,PDF1.53

【異文、夾注】
〖1〗過宋員外舊莊

【評論】
前聯謂其池館路徑湮廢，止可紆迴從他道入，正歎其零落。猶幸池館尙存，而吟詩許其更過，曲折感慨。須溪旣駁趙注，而乃云：一任作詩過之。以爲尊慕前輩。可笑。後聯徘徊尋問，不忍遽去，因有世契故爾。劉云：他人閒花野草之感，眞不知其可厭耳。◯尾句謂之下句，見公自注。
=====================================================
錢謙益《錢注杜詩》
顧宸《辟疆園杜詩註解》7.12
=仇====================================================
仇兆鰲《杜詩詳註》1.20,PDF1.93,津PDF2.15,PDF1.99

【異文、夾注】
〖1〗過宋員外之問舊莊[原注：員外季弟執金吾見知於代，故有下句。]
〖零落首陽阿〗零落首[去聲，一作守，非]陽阿
〖枉道祗從入〗枉道秖[與祇同]從入
〖吟詩許更過〗吟詩許更過[平聲]
〖淹留問耆老〗淹留問耆老[一作舊]

【大意】
上四過宋舊莊，下則對莊而有感也。枉道入莊，題詩誌勝，有留連不盡之意，故云「吟詩許更過」。問耆老，訪其子孫家世也。向山河，傷其迹在人亡也。末乃觸物增悲，情見乎詞。

【注釋】
〖1〗《唐書》：宋之問，字延清，景龍中遷考功員外郎。◯公故居在偃師，故過之問舊莊。◯朱注：本集：開元二十九年，公築室首陽之下，祭遠祖當陽君。其過之問莊，或在是時。
〖宋公舊池館〗鶴注：宋之問，虢州弘農人。首陽山在河南府，虢與河南爲鄰，故宋有別墅在焉。◯謝朓《遊後園賦》：清陰起兮池館涼。
〖零落〗曹植詩：零落歸山丘。
〖首陽〗《一統志》：首陽山，在河南偃師縣西北二十五里。陸機《洛陽記》：首陽山，在洛陽東北去洛二十里。阮籍詩：步出上東門，北望首陽岑。夷齊所隱首陽，別在蒲州。
〖枉道〗魏文帝《與吳質書》：故使枉道相過。
〖祗〗秖，適也。《詩》：祇攪我心。《司馬遷傳》：祇取辱耳。《鄒陽傳》：祇恐怨結而不見德。
〖吟詩許更過〗楊守阯曰：言宋詩尙矣，亦許我更過而題詠乎。須溪謂是尊慕前輩之詞。
〖淹留〗魏文帝詩：何爲淹留寄他方。
〖問耆老〗漢武帝詔：詢問耆老。
〖寂寞〗司馬長卿《美人賦》：上宮間館，寂寞雲虛。
〖山河〗曹植《王仲宣誄》：經歴山河。
〖將軍樹〗《後漢·馮異傳》：諸將並坐論功，異獨屛樹下，軍中呼爲大樹將軍。庾信《哀江南賦》：將軍一去。大樹飄零。壯士不還，寒風蕭瑟。
〖悲風日暮多〗古詩：蕭蕭白楊樹，日暮多悲風。鶴注：《舊史》：之問弟之悌，有勇力，開元中自右羽林將軍出爲益州長史、劍南節度使兼採訪使，尋遷太原尹。故云將軍，初不曾爲金吾官。原注疑誤。

【評論】
趙汸曰：之問與公祖審言及陳子昻、沈佺期四人，爲唐律之祖。實公詩法淵源也。武后時，之問、審言俱爲修文館學士，世交亦厚。然之問爲人實不足道，詩無譏詞，以其契家前輩也。但曰「零落」「寂寞」「悲風」，則感慨係之矣。
=====================================================
浦起龍《讀杜心解》2.337,PDF2.7,早稻田，哈佛

【異文、夾注】
〚5.1.5〛一作舊

【注釋】
〚1〛原注：員外季弟執金吾，見知於代，故有下句。
◯《唐書》：之問，字延清。景龍中遷考功員外郎。弟之悌，開元中自右羽林將軍出爲劍
南節度使。
〚3.2〛《一統志》：首陽山，在河南偃師縣。按：之問有《陸渾別業》詩。陸渾、首
陽，俱在洛陽之南。公亦有陸渾莊，當相去不遠也。
〚6.1〛馮異事。庾信《哀江南賦》：將軍一去，大樹飄零。

【評論】
之問與公祖審言爲唐律之祖，於公則東山所謂契家前輩，亦詩法淵源也。故因其廢莊相近，
枉道入訪。而以隔世酬吟，致傾仰焉。五、六，則徘徊而慨歎之也。末幷及其弟。蓋之悌
官宿衞時，亦曾居此莊者。今皆物故，是以兼致其悲。
◯黃鶴以之悌不曾爲金吾官，疑原注誤。仇氏因幷原注削之，遂使落句無著。殊不知執金
吾乃宿衞官之號，之悌嘗官羽林，何不可稱之有。
◯朱注：開元二十九年，公築室首陽。祭遠祖當陽君，應在是時。今附祭文。
祭遠祖當陽君文
維開元二十九年，歲次辛巳，月日，十三葉孫甫，謹以寒食之奠，敢昭告於先祖晉駙馬都
尉、鎮南大將軍、當陽成侯之靈。初陶唐氏出自伊祁。聖人之後，世食舊德。降及武庫，
應乎虬精。恭聞淵深，罕得窺測。勇功是立，智名克彰。繕甲江陵，祲清東吳。建侯於荆，
邦於南土。河水活活，造舟爲梁。洪濤莽氾，未始騰毒。春秋主解，稾隸躬親。嗚呼筆迹，
流宕何人。蒼蒼孤墳，獨出高頂。靜思骨肉，悲憤心胸。峻極於天，神有所降。不毛之地，
儉乃孔昭。取象邢山，全模祭仲。多藏之戒，焯序前文。小子築室首陽之下，不敢忘本，
不敢違仁。庶刻豐石，樹此大道。論次昭穆，載揚頭號。于以采蘩，于彼中園。誰其尸之，
有齊列孫。嗚呼！敢告茲辰，以永薄祭。尙饗。
=楊====================================================
楊倫《杜詩鏡銓》1.6,PDF1.76,早稻田2.6

【異文、夾注】
〖1〗過宋員外之問舊莊[原注：員外季弟執金吾見知於代，故有下句。]
〖枉道祗從入〗枉道秪[音支]從入

【注釋】
〖1〗《唐書》：宋之問字延清，景龍中遷考功員外郎，弟之悌以蹻勇聞，開元中自右羽林將軍出爲劍南節度使。
〖首陽〗《一統志》：首陽山在河南偃師縣。浦注：按：之問有《陸渾別業》詩。陸渾、首陽俱在洛陽之南，公亦有陸渾莊，當相去不遠也。
〖吟詩許更過〗朱注：秪從入，言一任過客之入，見莊已無主也。許更過，言他日可更過此乎？見重來未有期也。皆極歎其零落，故下接以淹留寂寞二語。
〖悲風日暮多〗《後漢·馮異傳》：諸將並坐論功，異獨屛樹下，軍中呼爲大樹將軍。庾信《哀江南賦》：將軍一去，大樹飄零。壯士不還，寒風蕭瑟。

【評論】
〚5〛王西樵云：二語感慨情事，無所不包。
=譯====================================================
韓成武、張志民《杜甫詩全譯》9,PDF79

【注釋】
〖1〗此詩當作於開元二十九年（741），時杜甫在河南偃師縣，於首陽山下築室，祭遠祖當陽君。宋員外之問，卽宋之問，唐初詩人，曾任考功員外郎，在首陽山建有別墅。此詩寫憑弔宋之問別墅山莊的感懷，一代詩人已去，空留舊莊一處，物是人非，滿目悲涼，抒發了濃重的傷悼之情。

【注釋】
〖首陽〗山名，在河南偃師縣西北二十五里處。
〖阿〗山腳。
〖祗〗適，恰。
〖過〗訪問。
〖將軍樹〗當指宋之悌所栽的樹木。宋之悌，宋之問弟，曾任右羽林將軍。

【譯文】
〚3〛宋之問先生當年的別墅，如今零落在首陽山下。
〚4〛我繞道趕路恰好經過這裏，前輩啊，允許我來相訪吟詩嗎？
〚5〛我停留下來，訪問他的子孫；懷著寂寞的心情，悵望眼前的山河。
〚6〛我還見到了宋之悌將軍栽種的樹木，悲涼的晚風吹過樹間，留下了眾多的訴說。
=今====================================================
張志烈主編《杜詩全集（今注本）》1.20,PDF86

【異文、夾注】
〖祗〗秪

【注釋】
〖1〗宋之問（656？-712），一名少連，字延清，虢州弘農（今河南靈寶市南）人。上元二年（675）進士，後任洛州參軍，景龍中遷考功員外郎，與杜審言同爲修文館學士，玄宗先天元年賜死。之問爲武后中宗朝重要詩人，與沈佺期齊名，號稱「沈宋」。舊莊，卽故居之意。朱鶴齡注：「本集：開元二十九年（741），公（指杜甫）築室首陽之下，祭遠祖當陽君（杜預）。其過之問莊，或在是時。」詩人過訪宋之問舊莊，抒發了物在人亡的感慨，情眞而意摯。
〖池館〗池苑館舍。
〖零落〗凋零，衰敗。
〖首陽〗在河南偃師縣。
〖枉道〗繞道。
〖祗〗秪，只。秪從入，任憑人們進出。此暗示出莊已無主。
〖許更過〗此言他日能再過此地嗎？
〖淹留〗滯留，停留。
〖耆老〗老人。
〖寂寞〗冷靜、無聊。
〖向山河〗此指山莊寂寞地對著山川河流。
〖將軍樹〗據《舊唐書·宋之問傳》載：之問弟之悌以蹻勇聞，開元中自右羽林將軍出爲益州長史、劍南節度使兼採訪使，尋遷太原尹，故云將軍。又《後漢書·馮異傳》載，諸將並坐論功，異獨屛樹下，軍中呼爲大將軍樹。又庾信《哀江南賦》：「將軍一去，大樹飄零。壯士不還，寒風蕭瑟。」 

【大意】
〚4.1〛見重來無期。旣寫出莊之零落，亦顯出詩人的留連不盡之意。
〚6〛合用二典，抒寫觸物傷悲的情懷。
=訳===================================================
下定雅弘、松原 朗《杜甫全詩訳注》0012,1.56,1.127

【異文、夾注】
〖1〗
〖宋公舊池館〗
〖零落首陽阿〗
〖枉道祗從入〗
〖吟詩許更過〗
〖淹留問耆老〗
〖寂寞向山河〗
〖更識將軍樹〗
〖悲風日暮多〗

【注釋】
〖1〗宋之問[そうしもん]の古い別荘を訪ねた時の作。宋員外之問は宋之問（⮕「人物説明」）、員外は官名で考功員外郎の略。尚書省吏部に属し、官吏の査定を掌る。杜甫は洛陽郊外の偃師[えんし]（河南省）にいたとき、首陽山（偃師からは西北に二五里、洛陽からは東北に二〇里）のふもとにあった宋之問の古い別荘を訪ねた。開元二十九年（七四一）に杜甫が首陽山の下で祖先の杜預[どよ]（⮕「人物説明」）を祭った時の作かと考えられる。宋之問は杜甫の祖父杜審言[としんげん]（⮕「人物説明」）と親交があった。前半は別荘を訪ねたこと、後半は別荘での感慨を述ベる。詳注一･二〇、鈴木注一･一七。◯這首詩作於杜甫拜訪宋之問舊別墅之時。宋員外之問，即詩人宋之問（見「人物說明」），「員外」為官名，是「考功員外郎」的簡稱，隸屬尚書省吏部，掌理官員考核任免。杜甫當時居於洛陽郊外的偃師（今河南省），探訪位於首陽山山腳的宋之問舊居。據推測，此詩可能作於開元二十九年（741年）杜甫在首陽山下祭祖杜預之時。宋之問與杜甫之祖杜審言曾為摯友。詩的前半描寫造訪別墅的情景，後半則抒發內心感慨。
〖阿〗山。ここは山のふもと。◯山的意思。此處指山腳。
〖枉道〗目的地に行く途中、寄り道をすること。◯指在前往目的地的途中繞路探訪。卽「順道拜訪」之意。
〖祗從入〗訪れてきた人は自由に入れる。すなわち、すでに館の主人はいない（『朱鶴齢注』巻一）。◯訪客可以隨意進入，表示園林已無主人（據《朱鶴齡注》卷一）。也有解釋為：「只管進入」，含有無需拘束、隨意造訪的意味。
〖許更過〗宋之問は尊敬すベき詩人で、この園林を詠った宋之問の詩がある以上は、後人は詩を作ることを遠慮するべきであろう。しかし杜甫はいまここに来てさらに詩を作ろうとしているので、宋之問の許しを期待する。一説に、「更」を重ねて来る意味にとって、私は再びここに来られるだろうか、と解す（『朱鶴齢注』巻一）。一説に、以前に来て、今日再びここを訪ねるとする（鈴木注）。◯宋之問是値得敬仰的詩人，他曾吟詠過此園林，旣然已有前人名作，後人理應自我克制，不應再作詩。但杜甫如今身臨其境，仍想再次吟詩，因此「希望宋之問能允許我再來一次、再作一詩」。一說將「更」解作「再次、重來」，意爲「我是否還能再次來此處？」（見《朱鶴齡注》卷一）。另一說認爲是「過去曾來，今日復訪」（鈴木注），卽：這是第二次來訪。
〖問耆老〗知識の豊富な老人に宋之問の子孫や宋家のことを尋ねた。◯向博學多聞的老者詢問宋之問的後代或宋家相關的情況。
〖寂寞〗寂しい。家の跡は残っているのに住んでいた人がいないことを傷む。畳韻語「セキバク」。◯寂靜冷清。感傷於故居猶存，然而人已不在。爲疊韻詞「セキバク」，意同中文中的「寂寞」。
〖將軍樹〗将軍たちが己の功績をいいあう中、馮異[ふうい]は独り木の下にいた。そこで馮異は大樹将軍と呼ばれるようになった（『後漢書』巻一七「馮異伝」）。原注に「員外の季弟執金吾、代に知らる。故に下句有り（宋之問の末の弟は執金吾〔京師を守る武人〕として世に知られていたので末の聯にこういう）」とある。宋之問の弟宋之悌[そうしてい]は武人として名があり、右羽林将軍などを歴任したので、馮異の故事を借りて宋之悌をしのんだ。このとき、宋之悌もすでに亡くなっていた。北周･庚信[ゆしん]「江南[こうなん]を哀[かな]しむ賦[ふ]」に「将軍[しょぐん]一[ひと]たび去[さ]りて、大樹[たいじゅ]瓢零[ひょうれい]たり。壮士[そうし]遠[かえ]らず、寒風[かんぷう]蕭瑟[しょうしつ]たり（将軍が去って、大木は葉を落とした。意気盛んだった人は帰ってこず、寒風が吹きすさぶ）」。◯出自《後漢書》卷十七《馮異傳》：諸將各自誇耀戰功時，唯有馮異獨自坐在大樹下，因此人稱「大樹將軍」。詩中引用此典，是因宋之問的弟弟宋之悌（そうしてい）曾官至右羽林將軍等軍職，在當時以武人之名聞於世，借馮異之故事以追憶之。原注云：「員外季弟執金吾，見知於代，故有下句」——宋之問的幼弟宋之悌曾任執金吾（京師治安軍官），爲時人所知，故詩末聯有此典故。宋之悌當時亦已去世。又參引北周庚信《江南哀賦》云：「將軍一去，大樹瓢零；壯士不歸，寒風蕭瑟」，意爲：將軍一去，大樹飄搖零落；壯士不歸，寒風嗚咽悲鳴。其悲涼氣氛亦與本詩末聯相應。

【譯文】
〚3〛宋氏のかつての館[や/かた]と庭園は、首陽山のふもとにあって荒れ果てていた。◯宋氏昔日的宅第與庭園，如今坐落在首陽山下，一片荒蕪。
〚4〛立ち寄れば誰でも気ままに入れる場所ではあるが、ここを訪れて偉大な詩人宋之問の詩に重ねて私が詩を作ることを宋之問は許してくれるだろうか。◯如今路人也可自由進出，早已無人居住。我特地枉道而來，作詩題咏，宋之問先生若在，不知是否願許我與他的詩唱和？
〚5〛しばらく過ごして土地の古老にさまざま尋ね、心寂しく山や川を眺めた。◯我駐足片刻，詢問當地老者有關往昔舊事，心中惘然，眺望眼前山川。
〚6〛武名の高かった弟君にゆかりの樹木にも、日暮れになれば風が悲痛な音で吹きすさぶ。◯想到昔日威名遠播的將軍之弟所植之樹，夕陽斜照之際，寒風悲鳴，猶如為人事滄桑而嗚咽。

【按語】
1. 杜預之杜之振り仮名爲ど，杜審言之杜之振り仮名爲と。據 ChapGPT，杜預標爲「どよ」是慣例、日本漢文學的傳統讀法。『講談社和漢人名大辞典』作「とよ」。
2. 寂，十二錫；寞，十藥。非疊韻。
=====================================================
講1/56,仇1/20,校1/48,虎1/17,全9,新1/12,今1/20,趙1/19,臆9,心2/337,鏡6,銭1/295,洙0929,唐7/2394,顧7/11
