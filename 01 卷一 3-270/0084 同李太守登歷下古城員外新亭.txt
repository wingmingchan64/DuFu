0084 同李太守登歷下古城員外新亭[亭對鵲湖]

新亭結構罷，隱見清湖陰。
迹藉臺觀舊，氣冥海岳深。
圓荷想自昔，遺堞感至今。
芳宴此時具，哀絲千古心。
主稱壽尊客，筵秩宴北林。
不阻蓬蓽興，得兼《梁甫吟》。
=====================================================
員外，指李之芳。

《水經注·濟水》：“陂水上承東城歷祀下泉，泉源競發，其水北流徑歷城東，又北引水爲流
杯池，州僚賓宴，公私多萃其上。”“陂”，指歷城西北歷水陂，卽今之大明湖。所謂“流杯池”，
卽曲水亭，遺址在今大明湖南曲水亭街，員外新亭當在舊流杯池遺址。鵲湖，卽鵲山湖，今
不存。

李善：“結構，謂結連構架以成屋宇也。”見，同現。清湖，指鵲山湖，水南爲陰，湖在亭北，
遠望若隱若現，故曰“隱見清湖陰”。

朱注：按《韻會》：古籍字與藉字通。亭之基跡，憑藉臺觀之舊；亭之氣象，冥接海嶽之遙。
此正和邕詩“形制開古跡”及“泰山”、“巨壑”二句意。

仇注：荷種湖中，本當言今。堞在古城，本當言昔。今昔互換，尤見曲折。

《分門集注》引師曰：哀絲，謂琴瑟之音哀怨也。歷下之城，廢興非一代，覩今感昔，哀樂
之情一寫之琴瑟而已。

主，指李之芳。客，指李邕。稱，舉觴。秩，序。新亭在歷下古城北城牆外，林木森爽，故
曰“筵秩宴北林”。北林，或卽使君林。上“芳宴”之“宴”，指設宴；此“宴”，指宴飲。

浦注：結聯見同賦意，兼切齊州，蓋以《梁甫吟》藉此同賦之詩，故曰“得兼”也。
=粵====================================================
陳永明《杜甫全集粵音注音》

【注音】
同李太守登歷下古城員外新亭
tung4 lei5 taai3 sau3 dang1 lik6 haa6 gu2 sing4 jyun4 ngoi6 san1 ting4

新亭結構罷，隱見清湖陰。
san1 ting4 git3 gau3 baa6, jan2 jin6 cing1 wu4 jam1
-----------------------------------------------------
迹藉臺觀舊，氣冥海岳深。
zik1 zik6 toi4 gun3 gau6, hei3 ming4 hoi2 ngok6 sam1
-----------------------------------------------------
圓荷想自昔，遺堞感至今。
jyun4 ho4 soeng2 zi6 sik1, wai4 dip6 gam2 zi3 gam1
-----------------------------------------------------
芳宴此時具，哀絲千古心。
fong1 jin3 ci2 si4 geoi6, oi1 si1 cin1 gu2 sam1
-----------------------------------------------------
主稱壽尊客，筵秩宴北林。
zyu2 cing1 sau6 zyun1 haak3, jin4 dit6 jin3 bak1 lam4
-----------------------------------------------------
不阻蓬蓽興，得兼梁甫吟。
bat1 zo2 pung4 bat1 hing3, dak1 gim1 loeng4 fu2 jam4

【韻部】
下平聲十二侵
〚3.2.5〛陰：侵韻
〚4.2.5〛深：侵韻
〚5.2.5〛今：侵韻
〚6.2.5〛心：侵韻
〚7.2.5〛林：侵韻
〚8.2.5〛吟：侵韻

【體裁】
五古

【補充說明】
〚3.2.2〛見，同現，讀 jin6。
〚7.1.4〛尊，元韻，古音只有一個讀音。在其他方言中，也只有一個讀音；但在粵語中卻有兩個
讀音： zyun1 （尊敬、尊貴）、zeon1 （酒尊、尊俎）。
本詩一韻到底，且對仗工整，類似五排，但詩句多不合律。浦起龍《讀杜心解》置本詩於五古之下。
趙注指出，「宴」字兩出，必有一誤。
=典====================================================
《引典出處》

【注釋】
〖新亭結構罷〗何晏《景福殿賦》：爾其結構，則脩梁彩制，下褰上奇。◯孟浩然《和張判官登萬山亭因贈洪府都督韓公》：結構意不淺，巖潭趣轉深。◯孟浩然《題大禹寺義公禪房》：義公習禪處，結構依空林。
〖隱見清湖陰〗《文選·謝惠連·西陵遇風獻康樂》：飲餞野亭館，分袂澄湖陰。◯梁簡文帝蕭綱《詠梔子花》：素華偏可喜，的的半臨池。疑爲霜裹葉，復類雪封枝。日斜光隱見，風還影合離。
〖迹藉臺觀舊〗
〖氣冥海岳深〗
〖圓荷想自昔〗
〖遺堞感至今〗
〖芳宴此時具〗
〖哀絲千古心〗《禮記·樂記》：絲聲哀，哀以立廉，廉以立志。君子聽琴瑟之聲，則思志義之臣。廉，廉隅。◯枚乘《七發》：客曰：「龍門之桐，高百尺而無枝。中鬱結之輪菌，根扶疏以分離。上有千仞之峯，下臨百丈之谿。湍流溯波，又澹淡之。其根半死半生，冬則烈風漂霰、飛雪之所激也，夏則雷霆、霹靂之所感也。朝則鸝黃、鳱鴠鳴焉，暮則羈雌、迷鳥宿焉。獨鵠晨號乎其上，鵾雞哀鳴翔乎其下。於是背秋涉冬，使琴摯斫斬以爲琴，野繭之絲以爲弦，孤子之鉤以爲隱，九寡之珥以爲約。使師堂操暢，伯子牙爲之歌。歌曰：『麥秀蔪兮雉朝飛，向虛壑兮背槁槐，依絕區兮臨回溪。』飛鳥聞之，翕翼而不能去；野獸聞之，垂耳而不能行；蚑蟜螻蟻聞之，拄喙而不能前。此亦天下之至悲也，太子能強起聽之乎？」 太子曰：「僕病，未能也。」
〖主稱壽尊客〗曹植《箜篌引》：主稱千金壽，賓奉萬年酬。◯《禮記·曲禮上》：尊客之前不叱狗。
〖筵秩宴北林〗《詩經·小雅·賓之初筵》：賓之初筵，左右秩秩。◯《詩經·秦風·晨風》：鴥彼晨風，鬱彼北林。
〖不阻蓬蓽興〗《文選·傅長虞·贈何劭王濟》：歸身蓬蓽廬，樂道以忘飢。◯《禮記．儒行》：儒有一畝之宮，環堵之室，篳門圭窬，蓬戶甕牖。
〖得兼梁甫吟〗《文選·陸機·擬今日良宴會》：齊僮梁甫吟，秦娥張女彈。◯《三國志·蜀書·諸葛亮傳》：玄卒，亮躬畊隴畝，好爲《梁父吟》。◯《晏子春秋·晏子諫第二十四》：公孫接、田開疆、古冶子事景公，以勇力搏虎聞。晏子過而趨，三子者不起。晏子入見公曰：「臣聞明君之蓄勇力之士也，上有君臣之義，下有長率之倫，內可以禁暴，外可以威敵，上利其功，下服其勇，故尊其位，重其祿。今君之蓄勇力之士也，上無君臣之義，下無長率之倫，內不可以禁暴，外不可以威敵，此危國之器也，不若去之。」公曰：「三子者，搏之恐不得，刺之恐不中也。」晏子曰：「此皆力攻勍敵之人也，無長幼之禮。」因請公使人少饋之二桃，曰：「三子何不計功而食桃。」公孫接仰天而歎曰：「晏子，智人也。夫使公之計吾功者，不受桃，是無勇也。士眾而桃寡，何不計功而食桃矣。接一搏特豜，再搏乳虎，若接之功，可以食桃，而無與人同矣。援桃而起。田開疆曰：「吾仗兵而卻三軍者再，若開疆之功，亦可以食桃，而無與人同矣。」援桃而起，古冶子曰：「吾嘗從君濟於河，黿銜左驂，以入砥柱之中流，當是時也，冶少不能游，潛行逆流百步，順流九里，得黿而殺之，左操驂尾，右挈黿頭，鶴躍而出，津人皆曰河伯也，視之則大黿之首也。若冶之功，亦可以食桃，而無與人同矣，二子何不反桃？」抽劍而起。公孫接、田開疆曰：「吾勇不子若，功不子逮，取桃不讓，是貪也，然而不死，無勇也。」皆反其桃，挈領而死。古冶子曰，「二子死之，冶獨生之，不仁；恥人以言，而誇其聲，不義；恨乎所行，不死，無勇。雖然，二子同桃而節，冶專桃而宜。」亦反其桃，挈領而死，使者復曰：已死矣。公斂之以服，葬之以士禮焉。
=郭====================================================
郭知達《新刊校定集注杜詩》臺PDF1.100,中PDF2.31,四1068-10

【異文、夾注】
〖1〗登歷下古城員外新亭
〖新亭結構罷〗新𠅘結構罷
〖隱見清湖陰〗隱見清湖隂
〖迹藉臺觀舊〗跡籍臺觀舊
〖芳宴此時具〗芳宴此時俱
〖哀絲千古心〗哀𢇁千古心

【注釋】
〖1〗公自注：亭對鵲湖。趙云：李北海唱之於前，而公和之於後。
〖新亭結構罷〗左太冲《招隱詩》：巖穴無結構。何平叔《景福殿》賦：結構，則修梁彩制。◯趙云：孟浩然詩：結構竟不淺。又云：結構依空林。
〖隱見清湖陰〗謝惠連《西陵遇風》詩：分袂澄湖陰。注：水南曰陰。◯趙云：言昏明異候也。梁簡文帝《梔子花》詩：日斜光隱見，風還影合離。
〖迹藉臺觀舊〗趙云：亭之形迹，憑籍臺觀之舊製；籍字言圖籍所載，舊有臺觀之迹。於義皆通。
〖氣冥海岳深〗趙云：言東海太山之氣，相與接也。此句乃接巫峽、通雪山之法。
〖遺堞感至今〗遺堞，城堞也。趙云：指物感槪，蓋詩人之興。
〖哀絲千古心〗《杜補遺》：哀絲，琴也。《記》曰：絲聲哀，哀以立廉，廉以立志。君子聽琴瑟之聲，則思志義之臣。又枚叔《七發》曰：龍門之桐，高百尺而無枝。使班爾斫斬以爲琴，野繭之絲以爲絃，孤子之鉤以爲隱，九寡之珥以爲㢩。師堂操張，伯牙爲之歌。此亦天下之至悲也。子能彊起而聽之乎。注：㢩，音的。鉤、珥皆寶也。隱、㢩皆琴上飾。取孤子寡婦之寶而用之，欲其聲多悲哀。九寡，九度寡也。《琴錄》曰：琴曲有蔡氏五弄、雙鳳、離鸞、歸鳳、遠送①、長清、短清、幽蘭、白雪、風入松、烏夜啼、楚明光、石上流泉。
〖主稱壽尊客〗曹子建詩：主稱千金壽，賓奉萬年酬。趙云：《記》曰：尊客之前不叱狗。
〖筵秩宴北林〗《詩》：賓之初筵，左右秩秩。◯趙云：《詩》云：鬱彼北林。因所宴實在北林，故借用也。然上有「芳宴」字，今又有「宴」字。公應不緊，重必誤也。
〖不阻蓬蓽興〗傅長虞《酬何劭》：歸身蓬蓽廬。蓽，荆織門也。《禮》：蓽門圭竇。◯趙云：蓽，《官韻》注云：藩落也。謂亭處幽遠，故有篷蓽之興。
〖得兼梁甫吟〗陸士衡詩：齊僮梁甫吟。諸葛亮躬耕隴畝，好爲《梁甫吟》。盛弘之《荆州記》：鄧城西七里，有獨樂山。諸葛亮常登此山，作《梁父吟》。◯《杜補遺》：孔明《梁甫吟》，傳所不載，故世莫得而聞，唯高齋錄載之。又：二桃事出《晏子春秋》，人亦罕見，故幷錄云：步出齊城門，遙望蕩陰里。里中有三墳，纍纍正相似。問是誰家墳，田疆古冶氏。力可排南山，文能絕地紀。一朝被讒言，一桃殺三士②。誰能爲此謀，相國齊晏子。李太白《梁甫吟》亦云：力排南山三壯士，齊相殺之費二桃，蓋謂此也。《晏子春秋》曰：景公畜士，公孫接、田開疆、古冶子三人，見晏子不起。晏子見公，請去之。乃餽之二桃，令三子計功而食。公孫接曰：接一搏持𧱚。再搏乳虎。若接之功，可以食桃而毋與人同矣。援桃而起。田開疆曰：吾杖兵卻三軍者再。若開疆之功，可以食桃而毋與人同矣。援桃而起。古冶子曰：吾嘗從軍濟河。黿銜左驂，以入砥柱之一流。冶少不能遊，潛行逆流百歩，順流九里，得黿而殺。左操馬尾，右挈黿頭，鸖躍而出津。若冶之功，可以食桃而毋與人同矣。二子耻功不逮而自殺，冶亦自殺。◯黃魯直言觀此詩，乃小曹公專國，殺楊修、孔融、荀彧。云武侯躬耕壠畝，好爲梁甫吟，不知來意所指，豈能作此詩時爲究歌之故云耳乎？

【校記】
①《琴錄》原文作「歸風送遠」。
②「一桃殺三士」當作「二桃殺三士」。
=黃====================================================
黃希、黃鶴《黃氏補千家註紀年杜工部詩史》PDF108

【異文、夾注】
〖1〗亭對鵲湖[天寶四載，和李北海登歷下新亭作]
〖迹藉臺觀舊〗跡籍臺觀舊
〖芳宴此時具〗芳宴此時俱
〖哀絲千古心〗哀絲[洙曰：一作絃]千古心
〖筵秩宴北林〗筵秩宴北[洙曰：一作密]林
〖得兼梁甫吟〗得兼[洙曰：一作兼得]梁甫吟

【注釋】
〖1〗洙曰：公自注：亭對鵲湖。趙曰：李北海唱之於前，而公和之於後。◯補注：鶴曰：亭對鵲湖四字，乃是公和李邕詩，而自注云爾，初非以爲題合題曰和李邕登歷下新亭，以前篇當是天寶四載作。
〖新亭結構罷〗洙曰：左太沖《招隱》詩：巖穴無結構。何平叔《景福殿賦》：結構則修梁彩制。謝玄暉《郡內高齋》詩：結構何迢遞。
〖隱見清湖陰〗洙曰：謝惠連《西陵遇風》詩：分袂澄湖陰。注：水南曰陰。趙曰：亭對鵲湖，故云。或隱或見於清湖之陰者，言昏明異候也。句如謝惠連行雲星隱見是也。
〖迹藉臺觀舊〗鄭曰：觀，古玩切。《釋名》：觀，於上觀望也。趙曰：此亭乃圖籍所載，舊有臺觀之迹。
〖氣冥海岳深〗趙曰：言東海太山之氣，相與冥接也。彥輔曰：隋江總《碗賦》：副君海停岳峙。
〖遺堞感至今〗彥輔曰：陳祖孫登《詠荷詩》：圓荷承日暉。洙曰：遺堞，城堞也。趙曰：指物感慨，蓋詩人之興。鄭曰：堞，城上垣也。◯補注：鶴曰：圓荷，以言湖中所植者。亭在古城，故曰遺堞。前詩云：海右此亭古，李云：形制開古迹是也。齊有古祝阿城，乃春秋諸侯同盟於此城者，亦有晏嬰城。
〖芳宴此時具〗彥輔曰：謝眺《賦曲水宴》詩：嘉樂具矣，芳宴在斯。
〖哀絲千古心〗蘇曰：何敬祖聽陰子堅彈琴：古人不見哀絲上。寫出千古之意心。
〖主稱壽尊客〗洙曰：曹子建樂府：主稱千金壽，賓奉萬年酬。
〖筵秩宴北林〗洙曰：《詩》：賓之初筵，左右秩秩。趙曰：《詩》：鬱彼北林。因所宴賓在北林，故借用之《詩》。
〖不阻蓬蓽興〗洙曰：傅長虞《贈何劭》：歸身蓬蓽廬。蓽，荆織門也。《禮》：蓽門圭竇。趙曰：蓽，音畢。《官韻》注云：藩落也。謂亭處幽遠，故有蓬蓽之興。
〖得兼梁甫吟〗洙曰：陸士衡詩：齊僮梁甫吟。諸葛亮躬耕隴畝，好爲《梁甫吟》。趙曰：諸葛亮登山作《梁甫吟》，蓋在野之一歌也。其詩曰：步出齊城門，遙望蕩陰里。里中有三墳，纍纍正相似。問是誰家冢，田強古冶子。力能排南山，文能絕地理。一朝被讒言，二桃殺三士。誰能爲此謀，相國齊晏子。觀此則見公之深意矣。師曰：此詩乃甫和李北海之詩。然李公之詩，何以得集于杜詩之內？蓋謂李公唱之，甫和之，遂見其本末之由，故先編李公詩，而以甫詩繼于後也。新亭，乃李之芳所創者。水南曰陽，水北曰陰。清湖，乃鵲湖也。按《地理志》：歷下亭居鵲湖之北，故云隱見清湖陰。臺觀舊，謂後齊築作，臺觀猶存，之芳特因其舊迹，敞以新亭。氣溟海岳深，謂此城憑太岳，襟帶滄海，海岳之氣溟，濛然而深邃矣。李之芳疏鵲湖，種圓荷，修飾雉堞，至今人感思之，如召公聽訟《甘棠》下，後人思之而不忘，以爲勿剪勿伐。遺堞者，城上矮牆也。哀絲，乃琴瑟之聲哀怨。此時俱，謂諸賓客畢集于此。千古心，謂歷下之城，廢興非一代，睹今感昔，哀樂之情，一寫之琴瑟而已。主稱壽者，稱，舉也，言主人重客，故舉觴爲壽。北林，謂此亭居鵲湖之北，林木森爽，筵設於此，尊卑之位，秩秩然有次序。蓬窗蓽戶，甫自言貧賤之居。諸葛亮常作《梁甫吟》。《梁甫吟》者，山東之音也。凡人思鄕，各爲本土之音。杜甫，西人也，今客山東，寧無思鄕之情？然對酒當歌，必有所感傷，故云不阻蓬蓽興，得兼《梁甫吟》，意謂家不阻限東西，其興爲如之何？猶得兼爲《梁甫》之吟，不亦善乎？

【校記】
「迹藉臺觀舊」注引《釋名》：觀，於上觀望也。四庫本「於上」作「於臺上」，誤衍。
=蕭====================================================
蕭滌非主編《杜甫全集校注》1.84,djvu261

【異文、夾注】
〖迹〗跡

【注釋】
〖1〗
此亦為天寶四載(七四五) 遊齊趙時作〟李太守, 即北海太守李菖。員外,指李之芳。 後琶詩
題注: 「時李之芳自尚書郎出齊州司馬, 製此亭。』 隅 「蓄唐書》 本傳載エ 之芳 「開元末為駕部貝
外郎, 天寶十三載' 安禄山奏為蕩陽司馬。 及禄山起逆' 自抜謂西京。』 駕部貝外郎矯尚書省兵部,
故曰 「曲書郎」。 但史未隅之芳為齊州司馬。 隅箋: 「 此云為齊州司馬, 未知何蕩, 或是史隅也。」
《水經注 ・ 濟水》‥ 「隅水上承束城歴祖下泉, 泉源競發, 其水北流埋歴城束, 又北引水為流杯池,
州僚賓宴, 公私多萃其上。」 「 破」, 謂歴城西北歴水隅, 即今之大明湖。 所謂 「流杯池』, 即曲水
亭, 遺址在今大明湖南曲水亭街' 員外新亭當在薔流杯池遺址, 故隅箋云: 「 疑此即貝外新亭之地
也。』 謂湖, 即鵠山湖。 《謂史方輿紀要》 巻三十一: 「謂山湖, (濟南) 府北二十里' 湖北岸有謂
山, 因名。』 李白 く陪従祖濟南太守海謂山湖》 詩云: 「 湖闊蚊十里, 湖光揺碧山。」 即此也。 今巳
不存。
【注樺】

( 一 ) 《文選 . 謝眺 く郡内高齋間坐答呂法曹〉》: 「 結構何追避。』 李善注: 「結構' 謂拮連構架
以成屋宇也。』 見, 同現。 海湖, 指謂山湖。 水南為陰, 湖在亭北, 遠望若隅若現' 故曰 「隅見清湖陰」。
或謂亭在湖北, 諜。
(二) 朱注: 「按 (韻會》‥ 古籍字與謂字通。 亭之基跡, 憑謂臺謂之蓄; 亭之氣象, 冥接海嶽
之遥, 此正和篁詩 「形制開古跡」 及 「泰山」、 「巨塾」 二句意。 菩注籍字作圖籍解, 冥字作漠海解, 義
遂難通。」

(三) 蝶, 城上女隅也。 銭箋: 「歴城・ 古齊歴下, 城封歴山之下, 韓信渡河破齊歴下之師, 即此
也。 城束有故謂國城, 故云 「遺謂感至今」 也。」 仇注ニ 「荷種湖中' 本當言今。 蝶在古城, 本當言昔。
今昔互換, 尤見曲折。』

( 四) 謝眺 《侍宴華光殿曲水奉勅為皇太子作》 詩云ニ 「嘉樂具芙, 芳宴在斯。』 《分門集注》 引
師曰: 「哀巻, 謂琴謂之音哀怨也。 歴下之城, 隅興非 一代, 謂今感昔, 哀樂之情 一 為之琴謂而巳。」

(五) 曹檀 《箋筏引》‥ 「主穂千金壽。」 主, 指李之芳。 客, 指李篁。 構, 皐隅也。 秩, 序也。 新
亭在歴下古城北城堵外, 林木森爽, 故曰 「鍾秩宴北林」, 北林, 或即使君林。 《酉陽雜姐》 前集巻七
《酒食》: 「歴城北有使君林。 魏正姶中, 鄭公慈三伏之際, 毎率賓僚避暑於此。』 上 「芳宴』 之 「宴』,
指設宴; 此 「宴』, 指宴飲。

(六) 蓬華, 猶言蓬F華門, 以隅貧晒之居室。 《曹耆 ・ 皇甫謂傳贅》: 「士安 (謂字) 好逸, 栖心
蓬革。』 蓬蓋興, 甫自喩。 梁甫吟, 樂府楚謂曲名, 亦作 《梁父吟》。 今所傳古辟相傳為謂葛亮作。 《三國
志.蜀書・諸葛亮傳》エ 「 (従父) 玄卒, 亮謂耕朧畝, 好為 《梁父吟》。』 隅注ニ 「拮聯見同賦意, 兼切
齊州, 蓋以 《梁甫吟》 借比同賦之詩, 故曰 「得兼」 也。』 而 《分門集注》 引師曰‥ 「蓬蕩華月, 甫自
言貧隅之居。 昔諸葛亮常作 (梁甫吟》。 (梁甫吟》 者, 山束之音也。 凡人思郷各為本土之音。 杜甫, 西入山, 今客山束, 寧無思郷之情? 然謂食當歌, 必有所感傷' 意謂家不阻限東西, 其興為如之何? 猶得
兼為 (梁甫》 之吟, 不亦善平!」
【集評】

胡震亨曰: 此二詩 (按: 指此詩與 《陪李北海宴歴下亭》)' 殊拙隅, 殆放北海體格耳。 ((杜詩通》
巻七)

仇兆蕩日: 此與上章 (按: 指 《陪李北海宴歴下亭》) 皆用六韻' 依初唐排律, 詞尚簡要耳。 但此
篇多平仄不謂, 蓋古詩之隅隅者, 彷六朝體也。 ( (杜詩詳注》 巻 一 )
=全====================================================
《全唐詩》7.2253,PDF7.32,《御製全唐詩》2369

【異文、夾注】
〖1〗同李太守登歷下古城員外新亭亭對鵲湖[原注。時李之芳自尙書郎出齊州。置此亭。]
〖迹藉〗跡籍
〖氣冥海岳深〗氣溟[一作冥]海嶽深
〖具〗具[一作俱]
〖絲〗絲[一作絃]
〖北〗北[一作密]
〖兼〗兼[一作兼得]

【校記】
《御製全唐詩》
〚1〛亭作𠅘
〚1〛尙作尚
〚3.1.2〛亭作𠅘
〚3.1.4〛構作搆
=奭====================================================
王嗣奭《杜臆》7,PDF60,14,PDF1.55

【異文、夾注】
〖1〗陪李北海宴歷下亭

【評論】
見〚0079:〛
=====================================================
錢謙益《錢注杜詩》
=仇====================================================
仇兆鰲《杜詩詳註》1.38,PDF1.111,津PDF2.26,PDF1.114

【異文、夾注】
〖1〗同李太守[去聲]登歷下古城員外新亭[原注：時李之芳自尚書郎出齊州，製此亭。]
〖隱見清湖陰〗隱見[形旬切]清湖陰[原注：亭對鵲山湖。]
〖迹藉臺觀舊〗跡籍[《韻會》：古籍字與藉通]臺觀[去聲]舊
〖氣冥海岳深〗氣冥[一作溟]海嶽深
〖芳宴此時具〗芳宴此時具[一作俱]
〖哀絲千古心〗哀絲[一作紘]千古心
〖筵秩宴北林〗筵秩宴北[一作密]林[一作鄰，非]
〖不阻蓬蓽興〗不阻蓬蓽興[去聲]
〖得兼梁甫吟〗得兼[一作兼得]《梁甫吟》

【大意】
〚3-5〛此記新亭景物。◯亭南有湖，故水光隱映。◯朱注：亭之基迹，憑藉臺觀之舊。亭之氣象，冥接海嶽之遙。此正和邕詩「形制開古迹」及「泰山」「巨壑」二句意。舊注籍字作圖籍解，冥字作溟濛解，義遂難通。荷種湖中，本當言今。堞在古城，本當言昔。今昔互換，尤見曲折。
〚6-8〛此敍登亭情事。◯絲音哀切，能寫千古琴心，見宴逢絕調也。上宴，指設宴。下宴，指宴飲。主，指員外。客，指太守。蓬蓽興，公自謂。《梁甫吟》，在歷下也。

【注釋】
〖1〗鶴注：以歷下亭考之，當是天寶四載作。◯新舊史：李之芳，開元末爲駕部員外郎。天寶十三載，祿山奏爲范陽司馬。及祿山起逆，自拔歸西京。未嘗爲齊州司馬。錢箋：李爲齊州司馬，或是史闕也。◯又云：《水經注》：歷縣故城西南，城南對山，其水北爲大明湖，西卽大明寺，寺北兩面側湖，此水便成淨池，池上有客亭。《齊乘》：池上有亭卽渚池。今名五龍潭。客亭當爲歷下古亭，故曰「海右此亭古」。《水經注》又云：「湖水北流，逕歷城東，又北引水爲流杯池，州僚賓燕，公私多在其上。」疑此卽員外新亭之地。曰新亭，所以別於古亭也。◯同，和詩也。〘「又云：《水經注》……池上有客亭。」一段，四庫本無。〙
〖新亭〗《晉·謝安傳》：將發新亭。
〖結構〗何晏《景福殿賦》：其結構則修梁彩制。
〖隱見〗趙曰：或隱或見，言昏明異候。謝惠連詩：行雲星隱見。
〖清湖陰〗師氏曰：清湖，鵲湖。《地理志》：歷下亭，居鵲湖之北。《一統志》：鵲山湖，在濟南府城北二十里。謝惠連詩：分袂澄湖陰。注：水南曰陰。
〖臺觀〗《列子》：岱輿山上臺觀皆金玉。
〖海岳〗鮑照詩：平灑周海嶽。
〖圓荷〗祖孫登詩：圓荷承日暉。
〖遺堞〗錢箋：古齊歷下城，對歷山之下，韓信渡河破齊歷下之師，卽此地。城東有故譚國城，故云「遺堞感至今」。沈佺期詩：故基乃嶽立，遺堞尙雲屯。朱注:堞，雉堞也。〘錢箋，四庫本無。〙
〖芳宴〗謝朓詩：嘉樂具兮，芳宴在斯。
〖哀絲〗《禮記》：絲聲哀，哀以立廉，廉以立志。
〖主稱壽尊客〗稱，舉觴也。◯曹植詩：主稱千金壽。◯《曲禮》：尊客之前。
〖筵秩宴北林〗《詩》：賓之初筵，左右秩秩。◯又：鬱彼北林。
〖蓬蓽〗《記》：蓽門圭窬，蓬戶甕牖。注：蓬戶，編蓬爲戶。蓽門，以荆竹織門也。沈約《郊居賦》：歸閒蓬蓽。
〖梁甫吟〗《史記注》：梁甫，太山下小山。諸葛武侯《梁甫吟》：步出齊東門，遙望蕩陰里。里中有三墳，纍纍正相似。問是誰家墓，田疆古冶子。力能排南山，文能絕地紀。一朝被讒言，二桃殺三士。誰能爲此謀，相國齊晏子。《西溪叢語》：諸葛亮《梁甫吟》，不知何義。張衡《四愁詩》：「欲往從之梁甫艱。」注：言人君有德則封太山，太山喩人君，梁甫喩小人也。諸葛好爲《梁甫吟》，恐取此意。

【評論】
此與上章皆用六韻，依初唐排律，詞尙簡要耳。但此篇多平仄不諧，蓋古詩之對耦者，倣六朝體也。

【附錄】
登歷下古城員外孫新亭[附李邕詩]

孫，謂從孫行也。一本無孫字。

吾宗固神秀，體物寫謀長。
形制開古迹，曾[同層]冰延樂[音洛]方。
太山雄地理[一作里]，巨壑眇雲莊。
[此詠員外新亭。◯首聯，言結構巧思，切員外。次聯，言落成宴會，切新亭。三聯，言亭臨山水，切歷下。

〖吾宗固神秀〗《左傳》：晉，吾宗也。謝朓詩：華宗誕吾秀。◯《陳書》：「虎丘者，吳之神秀。」此借用其字。
〖體物寫謀長〗孫綽《尊銘》：大匠體物，妙思入神。◯潘岳《西征賦》：摹寫舊豐。◯《書》：汝不謀長。
〖形制開古迹〗《漢書·酈食其傳》：示諸侯形制之勢。◯張九齡詩：「想像終古迹。」開古迹，謂開拓舊基。
〖曾冰延樂方〗《楚辭》：層冰峩峩。◯曹植詩：眾賓延樂方。傅毅《舞賦》：「亢音高歌，爲樂之方。」此言夏時置冰，乃引樂之方也。
〖太山雄地理〗《易大傳》：俯以察於地理。鮑照詩：負海橫地理。《吳越春秋》：土地里數。
〖巨壑眇云莊〗江總《鐘銘》：「舟移巨壑。」巨壑，卽鵲湖。◯顏延之詩：都莊雲動。馬懷素詩：「仙塔儼雲莊。」此謂遠望莊舍，渺在雲間也。

高興[去聲]泊[陳作洎]煩促，永懷清典常。
含弘知四大，出入見三光。
負郭喜稉[與秔同]稻，安時歌吉祥。
[此登亭而美員外也。◯泊煩促，言塵思頓蠲。清典常，言清靜可法。含弘以下，舉亭前景象，以形容徳化。四大、三光，見其上下同流。郭外農祥，稱其萬物得所。◯此章兩段，各六句。]

〖高興泊煩促〗殷仲文詩：能使高興盡。張華詩：煩促每有餘。
〖永懷清典常〗顏延之詩：永懷交在昔。◯《書》：「其爾典常作之師。」典常，指常法言。
〖含弘知四大〗《易》：含弘光大。◯《老子》曰：域中有四大，道大、天大、地大、王亦大。
〖出入見三光〗枚乘奏書：上不絕三光之明。班固《典引》：經緯乾坤，出入三光。《史記索隱》：三光，日、月、五星。
〖負郭喜稉稻〗《國策》：蘇秦曰：「使我有洛陽負郭田二頃。」左思詩：陳平無產業，歸來翳負郭。亭在古城之下，故云負郭。◯《史記·淳于髠傳》：祭以稉稻。《蜀都賦》：稉稻漠漠。
〖安時歌吉祥〗《莊子》：安時而處順。◯又：吉祥止止。

北海此詩，拙朴平淺，未見所長，昔人有議之者。少陵特推《六公篇》，必有大過人處，惜其詩今不可見耳。
=浦====================================================
浦起龍《讀杜心解》1.4,PDF1.103,早稻田2.5

【異文、夾注】
〖1〗同李太守登歷下古城員外新亭
〖迹藉臺觀舊〗跡籍[藉通]臺觀舊
〖氣冥海岳深〗氣冥[一作溟]海嶽深

【注釋】
〖1〗原注：時之芳自尙書郎出齊州，製此亭◯錢箋：李爲齊州司馬，新舊史闕。◯員外，太守從孫。
〖隱見清湖陰〗原注：亭對鵲山湖。
〖主稱壽尊客〗曹子建詩：主稱千金壽。仇注：主，員外。客，太守。
〖梁甫吟〗諸葛武侯《梁甫吟》云：步出齊東門，遙望蕩陰里。

【評論】
此員外新亭始成，而相與落之也。與上篇之亭非一處。上云「海右此亭古」，乃舊亭也。◯員外爲主，太守與公爲賓。太守邕亦有詩，敍賓主不詳。此則層次歷歷。四敍亭成之景。四借寓慨意，帶出宴會。四敍主客登亭賦詩之興。想古城原屬舊時勝地，已廢而復新之，故多今昔廢興之感。結聯見同賦意，兼切齊州。蓋以《梁甫吟》借比同賦之詩，故曰「得兼」也。◯附李邕詩。
登歷下古城員外孫新亭  李邕
吾宗固神秀，體物寫謀長。形制開古迹，曾冰延樂方。太山雄地里，巨壑眇雲莊。高興泊煩促，永懷清典常。含弘知四大，出入見三光。負郭喜稉稻，安時歌吉祥。
=楊====================================================
楊倫《杜詩鏡銓》1.13,PDF1.83,早稻田2.10

【異文、夾注】
〖1〗同李太守登歷下古城員外新亭

【評論】
=譯====================================================
韓成武、張志民《杜甫詩全譯》17,PDF87

【注釋】
〖1〗此詩當與前詩（《陪李北海宴歷下亭》）作於同時同地。題下原注：「時李之芳自尙書郎出齊州，製此亭。」李之芳，李邕從孫，曾任駕部員外郎，此時出任齊州司馬。題中的「同」，卽和詩。李太守，指李邕。詩中描繪了新亭的勝景及宴席的高雅，表達了用世之志。
〖隱見清湖陰〗作者原注：「亭對鵲山湖。」鵲山湖，據今人張忠綱考，鵲山在今濟南市北，鵲山與歷下古城之間有蓮子湖（今淤），卽鵲山湖。員外新亭當位於歷下古城北城牆外，北望可見此湖。
〖堞〗城上的矮牆。
〖稱〗舉杯。
〖尊客〗李邕。
〖蓬蓽〗蓬門蓽戶，窮人住的地方。
〖梁甫吟〗挽歌。梁甫，山名，在泰山下，死人聚葬之處。今所傳《梁甫吟》，相傳爲諸葛孔明作，詩中寫齊相晏嬰以二桃殺三士，表達以謀略用世之志。

【譯文】
〚3〛新亭已經落成，掩映在鵲山湖的南面。
〚4〛坐落於臺觀的舊址，氣象高遠，連接著大海和泰山。
〚5〛湖中圓荷田田，城上古堞歷歷，令人感到此處自古至今景觀的勝絕。
〚6〛此時，華美的宴席已經備好，哀切的弦聲奏出千古遐思。
〚7〛主人舉杯爲尊客祝壽，座席井然有序，開宴於城北林邊。
〚8〛主人不阻我這貧士的興致，使我有機會再唱一支《梁甫吟》。
=今====================================================
張志烈主編《杜詩全集（今注本）》1.35,PDF101

【異文、夾注】
〖藉〗籍

【注釋】
〖1〗李太守，指李之芳。題下原注云：「時李之芳自尙書郎出齊州。製此亭。」歷下古亭，卽「海右此亭古」之歷下亭。新亭是有別於此古亭而言。據黃鶴注：「以歷下亭考之，當是天寶四年作。」
〖結構〗連接構架，建造。
〖隱見〗水光隱映，或明或暗。
〖清湖陰〗鵲山湖在濟南城北二十里。陰，水南曰陰。
〖迹〗指新亭的基迹。
〖藉〗依靠。
〖臺觀〗樓臺宮觀。
〖氣〗氣象。
〖冥〗遠，此指遠接。
〖海岳〗大海山岳。
〖遺堞〗古代留下的城牆。堞，城上如齒狀的矮牆。
〖芳宴〗盛宴。
〖具〗準備好。
〖哀絲〗音樂的聲音。
〖主〗員外。
〖稱〗舉觴。
〖壽〗祝壽。
〖客〗太守一類。
〖筵秩〗筵上賓客的秩序。
〖北林〗泛指林名。
〖蓬蓽〗蓬戶蓽門，貧者所居。
〖梁甫吟〗指歷下。

【大意】
〚3〛言新亭建造後，亭南有鵲山湖，水光隱映。
〚4.1〛新亭的基迹憑藉舊的臺觀。
〚4.2〛此言亭的氣象遠接大海高山。
〚5〛仇云：「荷種湖中，本當言今；堞在古城，本當言昔；今昔互換，尤見曲折。」
〚6〛這時已將盛宴準備好，絲音哀切，抒寫了千古心事。
〚7〛寫宴飲情況。
〚8〛言詩人在歷下新亭作詩相和。
=增====================================================
陳貽焮主編《增訂注釋全唐詩》PDF2.10

【注釋】
〖1〗天寶四載（745）作。李太守：李邕。歷下古城：卽齊州，今山東濟南市，因在歷山之下得名。員外：李之芳，爲李邕從孫。新亭：在今濟南市百花洲南曲水亭街。卽在《水經注》所載「其水北流經歷城東，又北引水爲流杯池」的流杯池舊址之上。鵲湖：鵲山湖，因在鵲山之下得名。《大清一統志》濟南府：「鵲山湖在濟南城北二十里。」
〖清湖〗鵲山湖。
〖藉〗憑藉。
〖海〗東海。
〖岳〗泰山。
〖遺堞〗堞：城牆上齒狀的矮牆。因濟南城歷史久遠，故稱「遺堞」。
〖芳宴此時具〗
〖絲〗樂聲。
〖哀絲千古心〗
〖主〗李之芳。
〖客〗李邕。
〖筵秩〗筵席。《詩·小雅·賓之初筵》：賓之初筵，左右秩秩。
〖蓬蓽〗草房柴門，貧者所居。
〖梁甫吟〗樂府楚調曲名，又作《梁父吟》，爲挽歌，歌辭悲涼慷慨。今所傳故辭，相傳爲諸葛亮所作。《三國志·蜀書·諸葛亮傳》載，（父）玄卒，亮躬耕隴畝，好爲《梁父吟》。梁甫，山名，在泰山之下。
=訳===================================================
下定雅弘、松原 朗《杜甫全詩訳注》0022,1.75,1.154

【異文、夾注】
〖1〗同李太守登歷下古城員外新亭
〖迹藉臺觀舊〗跡籍臺觀舊
〖氣冥海岳深〗氣冥海嶽深

【注釋】
〖1〗制作時·制作地は前詩と同じ。歴下（山東省済南市）に李員外が新たに建てた楼閣に李太守が登って作った詩に唱和した（【附録】参照）。李太守は李邕（⮕「人物説明」）、李員外は李之芳（⮕「人物説明」）。原注に「時に李之芳尚書郎より斉州に出で此の亭を製る」とある。李之芳は唐の太宗李世民（在位六二六~六四九）の五代目の子孫で、開元年間（七一三~七四一）末に尚書省（⮕「用語説明」）兵部に属す駕部員外郎となった（『旧唐書』巻七六「蒋王憚伝」）。杜甫の原注に拠れぱこのとき李之芳は斉州（山東省済南市）の役人であった。歴下の「新亭」は前作の歴下亭とは別に、新たに李之芳が建てた亭。前半は新亭のさまを述ぺ、後半は宴会の興趣を述ベる。詳注一·一三八、鈴木注一·三五。◯
〖隱見清湖陰〗「隠見」は天候によって明るく輝いて見えたり暗く陰って見えたりする。原注に「亭[]は鵲山[]湖[]に対[]す」。「清湖」は鵲山湖、「陰」は湖の南。新亭は鵲山湖の北にあり、亭から湖の南岸を眺めると水面が空の様子によって明るくなったり暗くなったりして見える。鈴木注は「（新亭が）清らかな鵲山湖の南にみえかくれしてゐる」とする。◯
〖臺觀舊〗以前ここに高殿があり、その礎石を利用して新築した。◯
〖冥〗暗い。奥深くて外からはっきりとわからない様子。◯
〖海岳〗東海と泰山。『書経』禹貢に「海[]岱[]惟[]れ青州[]」。岱は泰山。◯
〖遺堞〗残されたひめがき（城外が覗けるように低い土塀を設けた城壁）。歴下城は戦国·斉の時代からあり、歴史のある古代のひめがきが残っていた。◯
〖絲〗琴の弦。琴の音。◯
〖不阻蓬蓽興〗「蓬蓽」は蓬[]や竹で門戸を編んだ粗末な家。ここでは杜甫自身の家の謙称。杜甫の興趣がさえぎられずに、充分楽しめた。一説に、新亭は幽遠な所にあるので「蓬蓽の興」という（『九家注』巻一）。◯
〖梁甫吟〗三国·蜀の智将諸葛[]孔明[]が作ったとされる歌の名。戦国·斉の非業の死を遂げた戦士をうたう。梁甫は泰山のふもとにある小山。孔明は泰山に近い琅邪[]（山東省沂南[]県）の出身。泰山は徳のある人君に、梁甫は徳のない小人[]に喩えられる。小人は、自分を謙遜していう語でもある。梁甫のように泰山の近くにある歴山、そのふもとで歌う小人の歌という所から、「梁甫吟」はここでは杜甫のこの詩の意。◯

【譯文】
〚3〛新しい楼閣の建築が完成し、そこから見ると澄んだ湖の南岸が明るく照り映えたり蔭ったりしています。◯
〚4〛その礎は古い高殿の跡に拠っていて、その気象は遥かな東海と泰山の気をひそかに受けているのです。◯
〚5〛水に浮かぶ丸い蓮の葉には古代から変わらぬ風景が見られ、今も残るひめがきには現在に至るまでの長い歴史が感じられます。◯
〚6〛このとき風雅な宴会が準備され、哀愁を帯びた琴の音が千年の昔から変わらぬ思いを奏で始めました。◯
〚7〛主人の李員外は尊敬する主賓の李太守のために杯をかかげて長寿を祝い、宴席は整然として北林に宴が始まりました。◯
〚8〛粗末な家に住む私までも楽しませていただき、その上、三国時代の孔明が「梁甫吟」を歌ったように私も拙ないこの詩を詠じることができました。◯
=====================================================
附
登歷下古城員外孫新亭[時李之芳自尙書郎出齊州司馬，製此詩 北海太守李邕]

吾宗固神秀，體物寫謀長。
形制開古迹，曾冰延樂方。
太山雄地理，巨壑眇雲莊。
高興泊煩促，永懷清典常。
含弘知四大，出入見三光。
負郭喜粳稻，安時歌吉祥。
=====================================================
梁甫吟

步出齊城門，遙望蕩陰里。
里中有三墳，纍纍正相似。
問是誰家墓，田疆古冶子。
力能排南山，文能絕地紀。
一朝被讒言，二桃殺三士。
誰能爲此謀？國相齊晏子。

蕩陰里，山東臨淄南，淄水東。
臨淄 36.85179, 118.30035
=====================================================
講1/75,仇1/38,校1/84,虎1/35,全17,新1/24,今1/35,趙1/15,臆－，心1/4,鏡13,銭1/6,洙0107,唐7/2253
