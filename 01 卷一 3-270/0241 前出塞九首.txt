0241 前出塞九首

其一

戚戚去故里，悠悠赴交河。
公家有程期，亡命嬰禍羅。
君已富土境，開邊一何多。
棄絕父母恩，吞聲行負戈。

其二

出門日已遠，不受徒旅欺。
骨肉恩豈斷，男兒死無時。
走馬脫轡頭，手中挑青絲。
捷下萬仞岡，俯身試搴旗。

其三

磨刀嗚咽水，水赤刃傷手。
欲輕腸斷聲，心緒亂已久。
丈夫誓許國，憤惋復何有。
功名圖騏驎，戰骨當速朽。

其四

送徒旣有長，遠戍亦有身。
生死向前去，不勞吏怒嗔。
路逢相識人，附書與六親。
哀哉兩決絕，不復同苦辛。

其五

迢迢萬餘里，領我赴三軍。
軍中異苦樂，主將寧盡聞。
隔河見胡騎，倐忽數百羣。
我始爲奴僕，幾時樹功勳。

其六

挽弓當挽強，用箭當用長。
射人先射馬，擒寇先擒王。
殺人亦有限，列國自有疆。
苟能制侵陵，豈在多殺傷！

其七

驅馬天雨雪，軍行入高山。
徑危抱寒石，指落曾冰間。
已去漢月遠，何時築城還。
浮雲暮南征，可望不可攀。

其八

單于寇我壘，百里風塵昏。
雄劍四五動，彼軍爲我奔。
虜其名王歸，繫頸授轅門。
潛身備行列，一勝何足論。

其九

從軍十年餘，能無分寸功。
眾人貴苟得，欲語羞雷同。
中原有鬥爭，況在狄與戎。
丈夫四方志，安可辭固窮。
=====================================================
〚〛1.慼慼：愁苦貌。因被迫應往，故心懷慼慼。
2.悠悠：猶漫漫，遙遠貌。交河：在新疆維吾爾自治區吐魯番縣，是唐王朝防吐蕃處。
3.公家：猶官家。有程期：是説赴交河有一定期限。
4.“亡命”句：是説如果逃命，又難逃法網。唐行“府兵制”，天寶末，還未全廢，士兵有户籍，逃則連累父母妻子。
5.“君已”兩句：點出赴交河之故，是全詩的主腦，是人民的抗議，也是杜甫的斥責。
6.“出門”兩句：離家日久，一切習慣了，熟習了，放下再受夥伴們的戲弄和取笑。按《通典》卷一百四十九：“諸將上不得倚作主帥，及恃己力強，欺傲火（夥）人，全無長幼，兼笞撻懦弱，減削糧食衣資，幷軍器火具，恣意令擎，勞逸不等。”則知當時軍中實有欺負人的現象。
7.死無時：是説時時都有死的可能，不一定在戰場。正因為死活毫無把握，所以也就顧不得什麼骨肉之恩，説得極深刻。
8.走馬：即跑馬。脱：去掉不用。轡頭：當泛指馬的絡頭。
9.挑：信手地挑着。青絲：即馬繮。
10.捷下：即飛馳而下。
11.搴：拔取。是説從馬上俯下身去練習撥旗。《通典》卷一百四十九：“搴旗斬將，陷陣摧鋒，上賞。”所以要“試搴旗”。
12.嗚咽水：指隴頭水。《三秦記》：“隴山頂有泉，清水四注，俗歌：隴頭流水，鳴聲嗚咽。遙望秦川，肝腸斷絕。”這以下四句即化用隴頭歌。
13.輕：輕忽，只當沒聽見。腸斷聲指嗚咽的水聲。
14.“心緒”句：是上句的否定。心緒久亂，而水聲觸耳，想不愁也不行。心不在焉，因而傷手。初尙不知，見水赤才發覺。刻劃人微。
15.丈夫：猶言“男兒”、“健兒”或“壯士”，是征夫自謂。誓許國：是説決心把生命獻給國家。這以下四句征夫的心理有了轉變，但是出於無可奈何的，所以語似壯而情實悲，口裏説的和心裏想的仍有矛盾。
16.“憤惋”句：既以身許國，此外還有什麼值得悲憤和留念的呢？此承上句。
17.“功名”句：西漢宣帝曾圖畫霍光、蘇武等功臣一十八人於麒麟閣。
18.當：此字很有意思，好像甘心如此，其實是不甘心。末兩句也是反話。所以有此矛盾現象，是由於這個戰爭不是正義的戰爭，人民也是被強制去作戰的。
19.“送徒”句：送徒有長，是指率領（其實是押解）征夫的頭子，劉邦、陳勝都曾做過。
20.遠戍：指人説，是征夫自謂。亦有身：是説我們也有一條命，也是一個人。是反抗和憤恨的話。仇注：“遠戍句，此被徒長呵斥而作自憐語。”
21.“生死”兩句：是説死活我們都向前去，決不作孬種，用不着你們吹鬍子瞪眼，也是汪性使氣 的話。仇注：“吏即送徒之長。”
22.附書：即捎信兒。六親：是父母兄弟妻子。
23.“哀哉”兩句：概括書中的大意。決絕，是永別。彷彿是説：“媽呀！爸爸呀！妻呀！兒呀！…… 我們再也不能見面了！我們苦也不能苦在一起了！”吳瞻泰雲：“不言不同歡樂，而言不同苦辛，幷苦辛亦不能同，怨之甚也。”
24.迢迢：遠貌。
25.異苦樂：是説苦樂不均。在剝削階級的部隊中，官兵總是對立的。
26.河：即交河。騎（jì）：指騎兵。
27.倏忽：一會兒工夫。
28.“我始”句：《通鑑》卷二百一十六説當時“戍邊者多為邊將苦使，利其死而沒其財”。可見“為奴僕”確是實際情形。
29.樹：立也。
30.“挽弓”四句：這極像謠諺，可能是當時軍中流行的作戰歌訣。馬目標大易射，馬倒則人非死即傷，故先射馬，蛇無頭而不行，王擒則賊自潰散，故先擒王。擒王句乃主意所在，下四句便是引伸這一句的。
31.亦有限：是説也有個限度，有個主從。正承上句意。沈德潛《杜詩偶評》：“諸本殺人亦有限，惟文待詔（文徵明）作殺人亦無限，以開合語出之，較有味。”蕭滌非認為不確。
32.自有疆：是説總歸有個疆界，饒你再開邊。和第一首“開邊一何多”照應。
33.“苟能”兩句：是説如果能抵制外來侵略的話，那末只要擒其渠魁就行了，又哪在多殺人呢？張遠《杜詩會粹》：“大經濟語，借戍卒口中説出。”
34.雨（yù）雪：即下雪。雨，作動詞用。
35.“徑危”句：山高所以徑危。因築城，故須抱石。
36.指落：是手指被凍落。
37.漢月：指祖國。
38.“浮雲”兩句：祖國在南方，所以見浮雲南去便想攀住它。“暮”字含情。
39.單（chán）於：漢時匈奴稱其君長曰單于，這裏泛指邊疆少數民族君長。
40.雄劍：古寶劍有雌雄，這裏只是取其字面。四五動：是説沒費多大氣力。
41.奔：是奔北，即吃了敗仗。
42.名王：如匈奴的左賢王、右賢王。這裏泛指貴人。正是所謂“擒賊先擒王”。
43.轅門：即軍門。
44.“潛身”兩句：主要寫有功不居的高尙風格，是第三章“大夫誓許國”的具體表現，也是下章“丈夫四方誌”的一個過渡。
45.能無：猶“豈無”“寧無”，但含有估計的意味。分寸功：極謙言功小。觀從軍十年餘，可知“府兵制”這時已完全破壞。
46.眾人：指一般將士。苟得：指爭功貪賞。
47.欲語：二字一頓。想説説自己的功，又不屑跟他們同調，乾脆不説也罷。《禮記·由禮》：“毋剿説，毋雷同。”雷一發聲，四下同應，故以比人云亦云。
48.“中原”兩句：過去解説不一，大意是説：中原尙且有鬥爭，何況邊疆地區？應前“單于寇我壘”。
49.四方誌：指為國戍邊而言。
50.固窮：堅守素志而不失氣節。《論語》中有“君子固窮”一句。
=粵====================================================
陳永明《杜甫全集粵音注音》

【注音】
前出塞九首
cin4 ceot1 sak1 gau2 sau2

其一

戚戚去故里，悠悠赴交河。
cik1 cik1 heoi3 gu3 lei5, jau4 jau4 fu6 gaau1 ho4
-----------------------------------------------------
公家有程期，亡命嬰禍羅。
gung1 gaa1 jau5 cing4 kei4, mong4 ming6 jing1 wo6 lo4
-----------------------------------------------------
君已富土境，開邊一何多。
gwan1 ji5 fu3 tou2 ging2, hoi1 bin1 jat1 ho4 do1
-----------------------------------------------------
棄絕父母恩，吞聲行負戈。
hei3 zyut6 fu6 mou5 jan1, tan1 seng1 hang4 fu6 gwo1

其二

出門日已遠，不受徒旅欺。
ceot1 mun4 jat6 ji5 jyun5, bat1 sau6 tou4 leoi5 hei1
-----------------------------------------------------
骨肉恩豈斷，男兒死無時。
gwat1 juk6 jan1 hei2 dyun6, naam4 ji4 sei2 mou4 si4
-----------------------------------------------------
走馬脫轡頭，手中挑青絲。
zau2 maa5 tyut3 bei3 tau4, sau2 zung1 tiu1 cing1 si1
-----------------------------------------------------
捷下萬仞岡，俯身試搴旗。
zit6 haa6 maan6 jan6 gong1, fu2 san1 si3 hin1 kei4

其三

磨刀嗚咽水，水赤刃傷手。
mo4 dou1 wu1 jin1 seoi2, seoi2 cik3 jan6 soeng1 sau2
-----------------------------------------------------
欲輕腸斷聲，心緒亂已久。
juk6 hing1 coeng4 dyun6 sing1, sam1 seoi5 lyun6 ji5 gau2
-----------------------------------------------------
丈夫誓許國，憤惋復何有。
zoeng6 fu1 sai6 heoi2 gwok3, fan5 wun2 fuk6 ho4 jau5
-----------------------------------------------------
功名圖騏驎，戰骨當速朽。
gung1 ming4 tou4 kei4 leon4, zin3 gwat1 dong1 cuk1 nau2

其四

送徒旣有長，遠戍亦有身。
sung3 tou4 gei3 jau5 zoeng2, jyun5 syu3 jik6 jau5 san1
-----------------------------------------------------
生死向前去，不勞吏怒嗔。
sang1 sei2 hoeng3 cin4 heoi3, bat1 lou4 lei6 nou6 can1/zan1
-----------------------------------------------------
路逢相識人，附書與六親。
lou6 fung4 soeng1 sik1 jan4, fu6 syu1 jyu5 luk6 can1
-----------------------------------------------------
哀哉兩決絕，不復同苦辛。
oi1 zoi1 loeng5 kyut3 zyut6, bat1 fau6 tung4 fu2 san1

其五

迢迢萬餘里，領我赴三軍。
tiu4 tiu4 maan6 jyu4 lei5, ling5 ngo5 fu6 saam1 gwan1
-----------------------------------------------------
軍中異苦樂，主將寧盡聞。
gwan1 zung1 ji6 fu2 lok6, zyu2 zoeng1 ning4 zeon6 man4
-----------------------------------------------------
隔河見胡騎，倐忽數百羣。
gaak3 ho4 gin3 wu4 kei3, suk1 fat1 sou3 baak3 kwan4
-----------------------------------------------------
我始爲奴僕，幾時樹功勳。
ngo5 ci2 wai4 nou4 buk6, gei2 si4 syu6 gung1 fan1

其六

挽弓當挽強，用箭當用長。
waan5 gung1 dong1 waan5 koeng4, jung6 zin3 dong1 jung6 coeng4
-----------------------------------------------------
射人先射馬，擒寇先擒王。
se6 jan4 sin1 se6 maa5, kam4 kau3 sin1 kam4 wong4
-----------------------------------------------------
殺人亦有限，列國自有疆。
saat3 jan4 jik6 jau5 haan6, lit6 gwok3 zi6 jau5 goeng1
-----------------------------------------------------
苟能制侵陵，豈在多殺傷！
gau2 nang4 zai3 cam1 ling4, hei2 zoi6 do1 saat3 soeng1

其七

驅馬天雨雪，軍行入高山。
keoi1 maa5 tin1 jyu6 syut3, gwan1 hang4 jap6 gou1 saan1
-----------------------------------------------------
徑危抱寒石，指落曾冰間。
ging3 ngai4 pou5 hon4 sek6, zi2 lok6 cang4 bing1 gaan1
-----------------------------------------------------
已去漢月遠，何時築城還。
ji5 heoi3 hon3 jyut6 jyun5, ho4 si4 zuk1 sing4 waan4
-----------------------------------------------------
浮雲暮南征，可望不可攀。
fau4 wan4 mou6 naam4 zing1, ho2 mong6 bat1 ho2 paan1

其八

單于寇我壘，百里風塵昏。
sin4 jyu4 kau3 ngo5 leoi5, baak3 lei5 fung1 can4 fan1
-----------------------------------------------------
雄劍四五動，彼軍爲我奔。
hung4 gim3 sei3 ng5 dung6, bei2 gwan1 wai4 ngo5 ban1
-----------------------------------------------------
虜其名王歸，繫頸授轅門。
lou5 kei4 ming4 wong4 gwai1, gai3 ging2 sau6 jyun4 mun4
-----------------------------------------------------
潛身備行列，一勝何足論。
cim4 san1 bei6 hong4 lit6, jat1 sing3 ho4 zuk1 leon4

其九

從軍十年餘，能無分寸功。
cung4 gwan1 sap6 nin4 jyu4, nang4 mou4 fan1 cyun3 gung1
-----------------------------------------------------
眾人貴苟得，欲語羞雷同。
zung3 jan4 gwai3 gau2 dak1, juk6 jyu5 sau1 leoi4 tung4
-----------------------------------------------------
中原有鬥爭，況在狄與戎。
zung1 jyun4 jau5 dau3 zang1, fong3 zoi6 dik6 jyu5 jung4
-----------------------------------------------------
丈夫四方志，安可辭固窮。
zoeng6 fu1 sei3 fong1 zi3, on1 ho2 ci4 gu3 kung4

【韻部】
〚1:5.2.5〛河：歌韻
〚1:6.2.5〛羅：歌韻
〚1:7.2.5〛多：歌韻
〚1:8.2.5〛戈：歌韻
〚2:12.2.5〛欺：支韻
〚2:13.2.5〛時：支韻
〚2:14.2.5〛絲：支韻
〚2:15.2.5〛旗：支韻
〚3:19.2.5〛手：有韻
〚3:20.2.5〛久：有韻
〚3:21.2.5〛有：有韻
〚3:22.2.5〛朽：有韻
〚4:26.2.5〛身：眞韻
〚4:27.2.5〛嗔：眞韻
〚4:28.2.5〛親：眞韻
〚4:28.2.5〛親：眞韻
〚5:33.2.5〛軍：文韻
〚5:34.2.5〛聞：文韻
〚5:35.2.5〛羣：文韻
〚5:36.2.5〛勳：文韻
〚6:40.1.5〛強：陽韻
〚6:40.2.5〛長：陽韻
〚6:41.2.5〛王：陽韻
〚6:42.2.5〛疆：陽韻
〚6:43.2.5〛傷：陽韻
〚7:47.2.5〛山：删韻
〚7:48.2.5〛間：删韻
〚7:49.2.5〛還：删韻
〚7:50.2.5〛攀：删韻
〚8:54.2.5〛昏：元韻
〚8:55.2.5〛奔：元韻
〚8:56.2.5〛門：元韻
〚8:57.2.5〛論：元韻
〚9:61.2.5〛功：東韻
〚9:62.2.5〛同：東韻
〚9:63.2.5〛戎：東韻
〚9:64.2.5〛窮：東韻

【體裁】
〚1:〛五古
〚2:〛五古
〚3:〛五古
〚4:〛五古
〚5:〛五古
〚6:〛五古
〚7:〛五古
〚8:〛五古
〚9:〛五古

【補充說明】
復字二見（〚3:21.2.3〛、〚4:29.2.2〛），義異，音亦異。
〚5:35.1.5〛騎，名詞，去聲。
〚7:47.1.4〛雨，動詞，去聲。
〚9:63.1.4〛鬥，諸書多作鬬，不從。鬬原義爲遇。
=典====================================================
《引典出處》

【注釋】
〖戚戚去故里〗
〖悠悠赴交河〗
〖公家有程期〗
〖亡命嬰禍羅〗
〖君已富土境〗
〖開邊一何多〗
〖棄絕父母恩〗
〖吞聲行負戈〗
〖出門日已遠〗
〖不受徒旅欺〗
〖骨肉恩豈斷〗
〖男兒死無時〗
〖走馬脫轡頭〗
〖手中挑青絲〗
〖捷下萬仞岡〗
〖俯身試搴旗〗
〖磨刀嗚咽水〗
〖水赤刃傷手〗
〖欲輕腸斷聲〗
〖心緒亂已久〗
〖丈夫誓許國〗
〖憤惋復何有〗
〖功名圖騏驎〗
〖戰骨當速朽〗
〖送徒旣有長〗
〖遠戍亦有身〗
〖生死向前去〗
〖不勞吏怒嗔〗
〖路逢相識人〗
〖附書與六親〗
〖哀哉兩決絕〗
〖不復同苦辛〗
〖迢迢萬餘里〗
〖領我赴三軍〗
〖軍中異苦樂〗
〖主將寧盡聞〗
〖隔河見胡騎〗
〖倐忽數百羣〗
〖我始爲奴僕〗
〖幾時樹功勳〗
〖挽弓當挽強〗
〖用箭當用長〗
〖射人先射馬〗
〖擒寇先擒王〗
〖殺人亦有限〗
〖列國自有疆〗
〖苟能制侵陵〗
〖豈在多殺傷〗
〖驅馬天雨雪〗
〖軍行入高山〗
〖徑危抱寒石〗
〖指落曾冰間〗
〖已去漢月遠〗
〖何時築城還〗
〖浮雲暮南征〗
〖可望不可攀〗
〖單于寇我壘〗
〖百里風塵昏〗
〖雄劍四五動〗
〖彼軍爲我奔〗
〖虜其名王歸〗
〖繫頸授轅門〗
〖潛身備行列〗
〖一勝何足論〗
〖從軍十年餘〗
〖能無分寸功〗
〖眾人貴苟得〗
〖欲語羞雷同〗
〖中原有鬥爭〗
〖況在狄與戎〗
〖丈夫四方志〗
〖安可辭固窮〗

0241 前出塞九首
=郭===================================================
郭知達《新刊校定集注杜詩》臺PDF1.305,中PDF3.208,四1068-97

【異文、夾注】
〖戚戚去故里〗
〖悠悠赴交河〗
〖公家有程期〗
〖亡命嬰禍羅〗
〖君已富土境〗君已冨土境
〖開邊一何多〗
〖棄絕父母恩〗棄絶父母恩
〖吞聲行負戈〗
〖出門日已遠〗
〖不受徒旅欺〗
〖骨肉恩豈斷〗
〖男兒死無時〗
〖走馬脫轡頭〗
〖手中挑青絲〗
〖捷下萬仞岡〗
〖俯身試搴旗〗
〖磨刀嗚咽水〗磨刀嗚咽水[嗚，一作呼]
〖水赤刃傷手〗
〖欲輕腸斷聲〗
〖心緒亂已久〗心緒亂已乆
〖丈夫誓許國〗
〖憤惋復何有〗
〖功名圖騏驎〗功名圖麒麟
〖戰骨當速朽〗
〖送徒旣有長〗
〖遠戍亦有身〗
〖生死向前去〗
〖不勞吏怒嗔〗
〖路逢相識人〗
〖附書與六親〗
〖哀哉兩決絕〗哀哉兩決絶
〖不復同苦辛〗
〖迢迢萬餘里〗
〖領我赴三軍〗
〖軍中異苦樂〗
〖主將寧盡聞〗
〖隔河見胡騎〗
〖倐忽數百羣〗倐忽數百群
〖我始爲奴僕〗
〖幾時樹功勳〗
〖挽弓當挽強〗
〖用箭當用長〗
〖射人先射馬〗
〖擒寇先擒王〗擒賊先擒王
〖殺人亦有限〗
〖列國自有疆〗
〖苟能制侵陵〗
〖豈在多殺傷〗
〖驅馬天雨雪〗
〖軍行入高山〗
〖徑危抱寒石〗逕危抱寒石
〖指落曾冰間〗指落曾氷間
〖已去漢月遠〗
〖何時築城還〗
〖浮雲暮南征〗
〖可望不可攀〗
〖單于寇我壘〗
〖百里風塵昏〗
〖雄劍四五動〗雄劔四五動
〖彼軍爲我奔〗
〖虜其名王歸〗
〖繫頸授轅門〗
〖潛身備行列〗
〖一勝何足論〗
〖從軍十年餘〗
〖能無分寸功〗
〖眾人貴苟得〗衆人貴苟得
〖欲語羞雷同〗
〖中原有鬥爭〗中原有鬬爭
〖況在狄與戎〗
〖丈夫四方志〗
〖安可辭固窮〗

【注釋】
〖1〗趙云：此詩與《後出塞》皆代邊士之作也。
〖戚戚去故里〗
〖悠悠赴交河〗陸士衡：悠悠行邁遠，戚戚憂思深。古詩：戚戚何所迫。又：悠悠隔山陂。又：回車駕言邁，悠悠涉道長。◯《杜補遺》：按唐西州交河，在伊州西七百里，河水分流繞城下，因以名之。漢侯應上書云：車師前國王治交河城。
〖公家有程期〗
〖亡命嬰禍羅〗程，限；期，會也。漢竇榮亡命山林。◯趙云：若畏公家之期程而逃亡其命，則必有收捕，禍所及矣。
〖君已富土境〗
〖開邊一何多〗見上「今人尙開邊」注。
〖棄絕父母恩〗
〖吞聲行負戈〗陸士衡：夕息常負戈。
〖出門日已遠〗
〖不受徒旅欺〗
〖骨肉恩豈斷〗蘇武詩：骨肉緣枝葉。◯趙云：《詩》：骨肉離散。
〖男兒死無時〗
〖走馬脫轡頭〗《木蘭曲》云：南市買轡頭。
〖手中挑青絲〗梁簡文帝《紫騮馬》詩：青絲懸玉蹬。又云：宛轉青絲鞚。
〖捷下萬仞岡〗
〖俯身試搴旗〗曹子建：仰手接飛猱，俯身散馬蹄。狡捷過猴猿，勇剽若豹螭。左太沖：振衣千仭岡。《史》：斬將搴旗。
〖磨刀嗚咽水〗
〖水赤刃傷手〗
〖欲輕腸斷聲〗
〖心緒亂已久〗鮑昭《東門行》：離聲斷客情。又：行子心腸斷。◯《杜補遺》：辛氏《三秦記》曰：隴山，天水大坂也。俗歌云：隴頭流水，嗚聲幽咽。遙望秦川，肝腸斷絕。故名嗚咽水。又云：東人西役，升此而顧，莫不悲思。其歌云：隴頭泉水，流離西下。念我此行，飄然曠野。登高望遠，涕淚雙墮。◯趙云：以磨刀於水，刀刃傷手，則邊士之辛苦尤甚。腸斷聲，指言嗚咽水也。言心緒久亂，欲不愁而不可得也。
〖丈夫誓許國〗
〖憤惋復何有〗
〖功名圖騏驎〗
〖戰骨當速朽〗麒麟閣，宣帝圖畫功臣於此閣也。宋司馬造石椁。孔子曰：死不如速朽。◯趙云：以功名自期，爲丈夫之事矣。
〖送徒旣有長〗
〖遠戍亦有身〗高祖以亭長爲縣送徒驪山。
〖生死向前去〗
〖不勞吏怒嗔〗
〖路逢相識人〗
〖附書與六親〗
〖哀哉兩決絕〗
〖不復同苦辛〗
〖迢迢萬餘里〗
〖領我赴三軍〗
〖軍中異苦樂〗
〖主將寧盡聞〗
〖隔河見胡騎〗
〖倐忽數百羣〗
〖我始爲奴僕〗
〖幾時樹功勳〗
〖挽弓當挽強〗
〖用箭當用長〗
〖射人先射馬〗
〖擒寇先擒王〗
〖殺人亦有限〗
〖列國自有疆〗
〖苟能制侵陵〗
〖豈在多殺傷〗
〖驅馬天雨雪〗
〖軍行入高山〗
〖徑危抱寒石〗
〖指落曾冰間〗
〖已去漢月遠〗
〖何時築城還〗
〖浮雲暮南征〗
〖可望不可攀〗
〖單于寇我壘〗
〖百里風塵昏〗
〖雄劍四五動〗
〖彼軍爲我奔〗
〖虜其名王歸〗
〖繫頸授轅門〗
〖潛身備行列〗
〖一勝何足論〗
〖從軍十年餘〗
〖能無分寸功〗
〖眾人貴苟得〗
〖欲語羞雷同〗
〖中原有鬥爭〗
〖況在狄與戎〗
〖丈夫四方志〗
〖安可辭固窮〗
=蕭====================================================
蕭滌非主編《杜甫全集校注》1.241,djvu418

【異文、夾注】
〖棄絕〗弃絶
〖脫轡頭〗脱轡頭
〖旣有〗既有
〖決絕〗決絶
〖爲〗為
〖強〗强
〖徑〗逕
〖昏〗昬
〖爲〗為
〖眾〗衆
〖鬥〗鬬
=全====================================================
《全唐詩》7.2292,PDF7.71,《御製全唐詩》2411

【異文、夾注】
〖1〗前出塞九首[草堂本。前出塞編入天寶未亂以前在京師作。諸本皆與後出塞同編。前出塞爲徵秦隴之兵赴交河而作。後出塞爲徵東都之兵赴薊門而作也。]
〖捷下萬仞岡〗捷下萬仞[一作丈]岡
〖不復同苦辛〗不復同[一作問]苦辛
〖倐忽數百羣〗倏忽數百羣
〖我始爲奴僕〗我始爲奴僕。[衞青奮於奴僕。]*
〖擒寇先擒王〗擒賊[一作寇]先擒王
〖列國自有疆〗列[一作立]國自有疆
〖徑危抱寒石〗逕危抱寒石
〖眾人貴苟得〗衆人貴苟得
〖安可辭固窮〗安可辭固[一作困]窮
〖鬥〗鬬
=名====================================================
《名家注評全唐詩》348,PDF406

【異文、夾注】
〖悠悠赴交河〗悠悠赴交河。[黃鶴：西川交河郡，在唐隴右道，郡亦有交河縣。自縣二百七十里至北庭都護府城，備吐蕾之處也。]*
〖亡命嬰禍羅〗亡命嬰禍羅。[盧世㴶：開元中，析沖未停，兵有定籍，不似召募無稽可以逃脫，故曰「亡命嬰禍羅。」]*
〖虜其名王歸〗虜其名王歸。[虜其名王歸，錢謙益：開元二十二年，契丹及奚連年爲邊患，張守珪使人誘殺其王屈剌，及其大臣可突干，傳首東都，梟於天津橋之南。所謂虜其名王也。]*
〖況在狄與戎〗況在狄與戎。[《史記》：西方曰戎，北方曰狄。]*

【注釋】
〖戚戚〗愁苦狀。
〖程期〗行程期限。
〖開邊〗發動邊境戰爭。
〖一何〗一何：何其。
〖父母恩〗《說苑》：喪制三年，所以報父母之恩。
〖吞聲〗聲將發而強止之，猶忍泣。
〖徒旅〗軍中朋友。
〖死無時〗時時可死也。
〖轡頭〗馬絡頭。
〖青絲〗馬鞚。
〖搴〗拔取。
〖嗚咽水〗《辛氏三秦記》：隴山頂有泉，清水四注，東望秦川如四五里。俗歌：「隴頭流水，鳴聲幽咽。遙望秦川，肝腸欲絕。」
〖水赤〗《博物志》：江河水赤，名曰泣血。
〖刃傷手〗《老子》：「夫代大匠斫者，鮮有不傷手矣。」
〖騏驎〗《漢書》：「甘露三年，上思股肱之美，圖畫大將軍霍光等一十八人於麒麟閣。」
〖徒〗征夫。
〖吏〗卽送徒之長。
〖嗔〗發怒。
〖六親〗指父母兄弟妻子。
〖異苦樂〗苦樂不均。
〖隔河見胡騎〗指吐蕃騎兵。
〖倐忽數百羣〗
〖奴僕〗卽兵士。胡夏客曰：封常清始爲高仙芝傔，後代仙芝爲節度使，同開邊拓境。此亦起於奴仆者。
〖幾時樹功勳〗
〖挽〗拉開。
〖苟能制侵陵〗制止敵人的侵擾和欺凌。
〖徑危〗山路險峻狀。
〖抱寒石〗運石以築城。
〖指落曾冰間〗《前漢·蒯通傳》：「會大寒，士卒墜指者甚二三。」曾，同「層」。
〖築城〗《史記·蒙恬傳》：秦已並天下，使蒙恬將三十萬眾築長城。天寶中，哥舒翰屢築軍城，備吐蕃。
〖單于〗匈奴首領。
〖寇〗自外侵內。
〖壘〗軍壁。
〖風塵〗指戰亂。
〖雄劍〗《烈士傳》：楚王夫人，常納涼而抱鐵柱，心有所感，遂懷孕，後產一鐵。楚王命鎭鋣鑄此爲雙劍，三年乃成劍，一雌一雄。
〖轅門〗軍行以車爲陣，轅必相向爲門。
〖苟得〗苟且貪得。《荀子》：「名不貴苟得。」
〖雷同〗不當同而同。

【評論】
〚1:〛王嗣奭《杜臆》：已富而又開邊，乃諷刺語，亦國家安危所繫。此下諸章，皆代爲從軍者之言。
盧元昌《杜詩闡》：此拈開邊，爲諸章眼目。自開元十五年王君霎啟釁，後張忠亮破吐蕃於渴谷，拔其大莫門城。杜賓客破吐蕃於祁連城下。十七年，張守素破西南蠻，拔昆明及鹽城，王祎破吐蕃於石堡城。十八年，烏承玭破奚、契丹於捺祿山。二十年以後，雖吐蕃又款，至赤嶺之碑仆，釁端又開，與奚、契丹交構不已，此皆開邊之禍也。
〚2:〛王嗣奭《杜臆》：前言棄絕父母恩，此云骨肉恩豈斷，乃徘徊輾轉之意。
仇兆鰲《杜詩詳註》：二章，敍在道時，輕生自奮之語。上四意決，下截氣猛。軍伍習熟，不受欺於徒侶矣。生死無時，不暇計及骨肉矣。脫轡而挑起青絲，下岡而學試搴旗，言時時蹈危地也。
〚3:〛王嗣奭《杜臆》：前四，化用《隴頭歌》，極爐錘之妙。
仇兆鰲《杜詩詳註》：三章，中道傷心，而爲自解之詞。水聲觸耳，不覺心亂而手傷，二句乃申上語。後作意外之想以自寬也。
〚4:〛王嗣奭《杜臆》：初出門則父母難割，在途久則遍想六親，此人情也。哀哉兩語，卽書中之意。孤身遠戍，欲同苦辛而不可得，語更慘戚。
仇兆鰲《杜詩詳註》：四章，在途驅迫而歎也。上四，傷一身之見陵。下四，痛六親之不見。遠戍亦有身，此被徒長呵斥，而作自憐語。
〚5:〛仇兆鰲《杜詩詳註》：五章，初到軍中而歎也。上四傷主將之寡恩，下四慨立功之無日。曰幾時樹勛，則麒麟之願難必矣。
〚6:〛王嗣奭《杜臆》：鐘云：「前四句與下四句非兩層，禽王中正寓不欲多殺之意。」極是。然他人有前四句，必無後四句，而王者之師所以無敵，正兼前後八句而有之也。三代之下誰復領此？「談兵邁古風」，此老自道。
黃生《杜詩說》：前四語，似謠似諺，最是樂府妙處。又曰：戰陣多殺傷，始自秦人，蓋以首級論功，前代無是也。至出塞之舉，則始於漢武帝，當時衞、霍雖屢勝，然士卒大半物故矣。明皇不恤其民，而遠慕秦皇、漢武，此詩託諷良深。
〚7:〛仇兆鰲《杜詩詳註》：七章，爲戍邊築城而歎也。上四，述嚴寒之苦。下四，敍思歸之情。
〚8:〛盧世㴶《紫房餘論》：潛身備行列，如獨坐樹下之馮異。一勝何足論，如八戰八克之吳漢。
仇兆鰲《杜詩詳註》：八章，見其有敵愾之勇。上四言臨敵製勝，下欲掃淨邊氛，卽擒王意也。劍動寇奔，此軍士之獲勝，乃其意必欲盡空幕南之庭而後快，一勝又何足論乎。此寫猛氣雄心，躍躍欲動。
〚9:〛盧世㴶《紫房餘論》：冒功苟得，凡濫殺無辜，掩敗爲捷及攘奪人功，皆是。當時如高仙芝、崔嘉逸之徒，往往蹈此。若爭功而鬥，則中原且不自安，況能遠征戎狄乎，見志在天下者，不爲一身計也。昔廉頗欲辱藺相如，相如避之，曰：「吾所以爲此者，先國家之急而後私仇也。」意正相同。舊說：中原而有鬥爭，則與外夷無異，況能責及戎狄乎。
仇兆鰲《杜詩詳註》：九章，爲冒功邀賞者發。上云貴苟得，見邊將營私之敝，下云志四方，見軍士報國之忠。十載從戎，何啻一勝？乃有功不伐，窮且益堅，此軍伍而有純臣之節矣。
=奭====================================================
王嗣奭《杜臆》100,PDF153,120,PDF2.52,172,PDF2.157,172,PDF2.156

【評論】
《前出塞》云「赴交河」，《後出塞》云「赴薊門」，注云：「唐西州交河，在伊州西七百里。」當是天寶間哥舒翰征吐蕃時事；而詩有「磨刀嗚咽水」，隴頭乃出征吐蕃所經繇者，詩亦當作於此時。注云追作，非也。
其一：「亡命嬰禍羅」，乃其衷腸語。亡命則累及父母、六親，故忍死吞聲而去；一以爲國，一以爲親，便見忠孝大節，且怨而不怒。後詩皆然。此風人之旨也。「已富」、「開邊」，風刺語。
其二：起來似作閒冷語，然出門遠而不受欺，則向來受欺多矣，此亦衷腸語也。前章云「棄絕父母恩」，而此又云「骨肉恩豈斷」，徘徊展轉，曲盡情事。死旣無時，而後作壯語，所謂「知其不可如何而安之若命」者也，愈壯愈悲。
PDF2.157
「俯身試搴旗」，「俯身」頂「走馬」來，因以自試其材力，果能斬將搴旗否？此亦丈夫之志。故後章遂有「誓許國」之語。
PDF2.54
其三：前四句化用《隴頭歌》，極爐錘之妙。後四句發前未盡之意，作意外之想以自寬，正見其心緒之錯也。「圖麒麟」豈易言哉？
其四：云「不勞怒嗔」，則驅迫之苦可知。送有長，戍有身，更無躲閃，生死向前，何勞怒嗔耶？初出門則父母最難割，在途久則遍想六親，此人情也。不云同苦樂，而同苦辛，知行者居者各有所苦，而兩不相聞，何其痛也！
其五：「軍中異苦樂」，又意外意；樂者不言，言者不樂。不曰爲軍士，而曰「爲奴僕」，蓋軍人以強弱相役，此正其所苦，而無從赴愬於主將者，何時得樹功勛而得舒其積憤也？胡騎之多如此，則樹功正未易耳。此後皆到軍苦境。
其六：鍾云：「前四句與下四句非兩層，擒斬中正寓不欲多殺之意。」極是。然他人有前四句，必無後四句，而王者之師所以無敵，正兼前後八句而有之也。三代之下誰復領此？「談兵邁古風」，此老自道。
其七：前四句言軍士之苦如親歷之者。在途則生死向前，在軍則無日不思歸，此人情也。
PDF2.156
「已去漢月遠」，王褒《燕歌行》：「無復漢地關山月。」
PDF2.56
其八：「單于」借用漢事，寇壘者非單于也。虜名王，授轅門，不以一勝爲功；蓋其立志遠大，必空漠南之庭而後快也。若以不伐看此詩，則淺矣。
其九：詩意尤大，發出聖賢心事。「眾貴苟得」，且攘他功爲己功；我有功而一出諸口，迹與攘功者同，誰能辨之？此我之所羞，是以隱忍而不言也。蓋一敍己功，則攘功者必爭，爭則鬥。中原所以異於戎狄，以其不爭也；我若鬥爭，與戎狄何異？猶之「以燕伐燕」也，其誰服我？且丈夫有四方之志，正宜固窮，如孟子所云勞筋餓體，而後可膺天降之大任。若志富貴者，富貴得則止矣，何能係四方之安危耶？公詩云：「諸將已茅土，載驅誰與謀？」蓋深悲之而發之於此。
《出塞》九首，是公借以自抒其所蘊。讀其詩而思親之孝，敵愾之勇，恤士之仁，制勝之略，不尙武，不矜功，不諱窮，豪傑聖賢兼而有之。勿以詩人目之也。
=====================================================
錢謙益《錢注杜詩》
=仇===================================================
仇兆鰲《杜詩詳註》1.118,PDF1.191,津PDF2.79,PDF1.184

【異文、夾注】
〖捷下萬仞岡〗捷下[去聲]萬仞[一作丈]岡
〖磨刀嗚咽水〗磨刀嗚咽[於吉切]水
〖憤惋復何有〗憤惋復[扶又切]何有
〖送徒旣有長〗送徒旣有長[子兩切]
〖不勞吏怒嗔〗不勞吏怒瞋[七眞切]
〖不復同苦辛〗不復[扶又切]同[一作問]苦辛
〖軍中異苦樂〗軍中異苦樂[音洛]
〖主將寧盡聞〗主將[去聲]寧盡聞
〖隔河見胡騎〗隔河見胡騎[去聲]
〖射人先射馬〗射[音石下同]人先射馬
〖擒寇先擒王〗擒賊[《英華》作寇]先擒王
〖列國自有疆〗立[一作列]國自有疆
〖驅馬天雨雪〗驅馬天雨[去聲]雪
〖徑危抱寒石〗逕危抱寒石
〖指落曾冰間〗指落曾[同層]冰間
〖單于寇我壘〗單[呈延切]于寇我壘
〖彼軍爲我奔〗彼軍爲[去聲]我奔
〖繫頸授轅門〗繫[音計]頸授轅門
〖潛身備行列〗潛身備行[音杭]列
〖一勝何足論〗一勝何足論[平聲]
〖中原有鬥爭〗中原有鬬爭
〖況在狄與戎〗况在狄與戎
〖安可辭固窮〗安可辭固[一作困]窮

【大意】
〚1:〛首章，敍初發時辭別室家之情。◯張綖注：前四敍事，見在下者之率義。後四敍情，見在上者之不仁。蓋富土開邊，事之可已，棄絕親恩，人之大情，爲人上者亦獨何心哉。◯《杜臆》：已富而又開邊，乃諷刺語，亦國家安危所係。◯此下諸章，皆代爲從軍者之言。
〚2:〛二章，敍在道時，輕生自奮之語。◯上四意決，下截氣猛。軍伍習熟，不受欺於徒侶矣。生死無時，不暇計及骨肉矣。脫轡而挑起青絲，下岡而學試搴旗，言時時蹈危地也。《杜臆》：前言棄絕父母恩，此云骨肉恩豈斷，乃徘徊輾轉之意。
〚3:〛三章，中道傷心，而爲自解之詞。◯水聲觸耳，不覺心亂而手傷，二句乃申上語。後作意外之想以自寬也。◯《杜臆》：前四，化用《隴頭歌》，極爐錘之妙。
〚4:〛四章，在途驅迫而歎也。◯上四，傷一身之見陵。下四，痛六親之不見。◯遠戍亦有身，此被徒長呵斥，而作自憐語。◯《杜臆》：初出門則父母難割，在途久則徧想六親，此人情也。◯哀哉兩語，卽書中之意。孤身遠戍，欲同苦辛而不可得，語更慘戚。
〚5:〛五章，初到軍中而歎也。◯上四傷主將之寡恩，下四慨立功之無日。曰幾時樹勲，則麒麟之願難必矣。
〚6:〛六章，爲當時黷武而歎也。◯張綖注：章意只在擒王一句，上三句皆引興語，下四句申明不必濫殺之故。◯上半疊用成語，擒王則眾自降，卽所謂「殲厥渠魁，脅從罔治」者。《杜臆》：他人有前四句，必無後四句，兼此八句，方是仁者無敵之師，三代而下，誰復領此。論兵邁古風，此老蓋自道也。
〚7:〛七章，爲戍邊築城而歎也。◯上四，述嚴寒之苦。下四，敍思歸之情。唐注：哥舒翰嘗築城青海，疑於冬月行師，故爲軍士苦寒之吟。
〚8:〛八章,見其有敵愾之勇。◯上四言臨敵制勝，下欲掃淨邊氛，卽擒王意也。◯劍動寇奔，此軍士之獲勝，乃其意必欲盡空幕南之庭而後快，一勝又何足論乎。此寫猛氣雄心，躍躍欲動。◯盧注：潛身備行列，如獨坐樹下之馮異。一勝何足論，如八戰八克之吳漢。
〚9:〛九章，爲冒功邀賞者發。◯上云貴苟得，見邊將營私之弊，下云志四方，見軍士報國之忠。◯十載從戎，何啻一勝？乃有功不伐，窮且益堅，此軍伍而有純臣之節矣。◯盧注：冒功苟得，凡濫殺無辜，掩敗爲捷及攘奪人功，皆是。當時如高仙芝、崔嘉逸之徒，往往蹈此。◯若爭功而鬥，則中原且不自安，況能遠征戎狄乎，見志在天下者，不爲一身計也。昔廉頗欲辱藺相如，相如避之，曰：「吾所以爲此者，先國家之急而後私讐也。」意正相同。◯舊說：中原而有鬥爭，則與外夷無異，況能責及戎狄乎。

【注釋】
〖1〗《杜臆》：《前出塞》云赴交河，《後出塞》云赴薊門明是兩路出兵。考唐之交河，在伊川西七百里，當是天寶間，哥舒翰征吐蕃時事。詩亦當作於此時，非追作也。◯張綖注：單復編在開元二十八年，黃鶴以爲乾元時，思天寶間事而作，今依范編在天寶年間。◯《晉·樂志》出塞、入塞曲，李延年造。◯胡夏客曰：前後出塞詩題，不言出師而言出塞，師出無名，爲國諱也，可爲詩家命題之法。當時初作九首，單名出塞，及後來再作五首，故加前後字以分別之。舊注見題中前後字，遂疑同時之作，誤矣。
〖戚戚〗《楚辭》：居戚戚而不可解。
〖故里〗顏延之詩：去國還故里。
〖悠悠〗《詩》：悠悠南行。
〖交河〗鶴注：西川交河郡，在唐隴右道，郡亦有交河縣。自縣二百七十里至北庭都護府城，備吐蕃之處也。
〖公家〗《司馬遷傳》赴公家之難。
〖程期〗陳琳詩：官作自有程。洙曰：程限，期會也。
〖亡命〗《史記·張耳傳》張耳常亡命遊外黃。《漢書》：竇榮亡命山林。顏師古注：命，名也，謂脫其名籍而逃亡也。
〖嬰禍羅〗盧注：開元中，折衝未停，兵有定籍，不似召募無稽可以逃脫，故曰「亡命嬰禍羅」。嵇康詩：坎壈趣世務，常恐嬰禍羅。
〖土境〗陸機《五等諸侯論》：境土踰溢。
〖開邊〗《漢書·嚴助傳》：是時武帝好征伐，四夷開置邊郡。王融《策秀才文》：選將開邊。
〖父母恩〗《說苑》：喪制三年，所以報父母之恩。
〖吞聲〗鮑照詩：吞聲躑躅不敢言。
〖負戈〗陸機《從軍行》：朝食不免胄，夕息常負戈。
〖出門〗左思詩：出門無通路。
〖日已遠〗古詩：相去日已遠。
〖徒旅〗顏延之詩：改服飭徒旅。
〖骨肉〗《記》：骨肉之親，無絕也。
〖男兒死無時〗陳琳詩：男兒寧當格鬥死。死無時，時時可死也。
〖走馬〗曹植詩：走馬長楸間。
〖轡頭〗樂府《木蘭詩》：南市買轡頭。
〖青絲〗梁簡文帝詩：宛轉青絲鞚。注：青絲，馬鞚也。
〖萬仞岡〗左思詩：振衣千仞岡。何承天詩：深谷萬仞。
〖俯身〗曹植詩：俯身散馬蹄。
〖俯身〗李陵書：斬將搴旗。瓚云：拔取曰搴。
〖磨刀〗《韓詩外傳》：晏子左手持頭，右手磨刀。
〖嗚咽水〗蔡琰《胡笳曲》：夜聞隴水兮聲嗚咽。《辛氏三秦記》：隴山頂有泉，清水四注，東望秦川如四五里。俗歌：隴頭流水，鳴聲幽咽。遙望秦川，肝腸欲絕。
〖水赤〗《博物志》：江河水赤，名曰泣血。
〖刃傷手〗《老子》：夫代大匠斵者，鮮有不傷手矣。
〖腸斷〗鮑照詩：行子心腸斷。
〖心緒亂〗孫萬壽詩：心緒亂如絲。
〖丈夫〗戴暠詩：丈夫意氣本自然。
〖許國〗孔稚圭詩：本持許國志，況復武功彰。
〖憤惋〗《吳越春秋》：越王夫人歌：情憤惋兮誰譏。
〖功名〗《後漢·鄧禹傳》：垂功名於竹帛。
〖圖騏驎〗《漢書·蘇武傳》：甘露三年，上思股肱之美，圖畫大將軍霍光等一十八人於麒麟閣。張宴曰：武帝獲麒麟時作。
〖速朽〗《記》：死欲速朽。
〖送徒〗《史記》：高祖以亭長爲縣送徒驪山。
〖遠戍〗陰鏗詩：遠戍唯聞鼓，寒山但見松。
〖吏怒嗔〗吏，卽送徒之長。◯鮑照詩：呵辱吏見侵。《顏氏家訓》：房文烈未嘗怒瞋。
〖路逢相識人〗古詩：道逢鄕里人。
〖六親〗賈誼策：以奉六親。注：六親，父母兄弟妻子。《前漢·禮樂志》：六親和睦。注：父子、兄弟、姑姊、甥舅、婚媾、姻婭。
〖哀哉〗陶潛詩：哀哉亦可傷。
〖決絕〗《莊子》：流遁之志，決絕之行。◯卓文君《白頭吟》：聞君有兩意，故來相決絕。
〖苦辛〗曹植詩：倉卒骨肉情，能不懷苦辛。
〖迢迢萬餘里〗謝靈運詩：迢迢萬里帆。古詩：相去萬餘里。
〖三軍〗《左傳》：作三軍。
〖軍中異苦樂〗王粲詩：從軍有苦樂。
〖主將〗《六韜》後漢注：主將龍韜。
〖隔河〗庾信詩：嘶馬隔河聞。
〖胡騎〗《史記》：李敢直貫胡騎。吳均詩：胡騎欲成羣。
〖倐忽數百羣〗左思詩：倏忽數百敵。
〖爲奴僕〗《公孫弘傳·贊》：衞青奮於奴僕。胡夏客曰：封常清始爲高仙芝傔，後代仙芝爲節度使，同開邊拓境。此亦起於奴僕者。
〖幾時〗謝靈運詩：我行詎幾時。
〖幾時樹功勳〗《揚子法言》：人道交，功勲成。楊炯詩：丈夫皆有志，會見立功勲。《後出塞》云「重高勲」，卽樹功勲意也。錢引《通鑑》「百姓有勲者，免征役」，不合。
〖挽弓當挽強〗《周國策》：長兵在前，強弩在後。《蘇秦傳》：天下強弓勁弩，皆從韓出。◯《周勃傳》：材官引彊。孟注：如今挽彊司馬。
〖射人先射馬〗《左傳》：樂伯左射馬而右射人。
〖殺人亦有限〗《書》「不愆於六伐七伐，乃止齊焉」，所謂殺人有限也。
〖列國自有疆〗馬援立銅柱爲界，所謂列國有疆也。
〖侵陵〗《史記》：炎帝欲侵陵諸侯。
〖殺傷〗[《史記》]又：李陵殺傷萬餘人。
〖驅馬天雨雪〗《詩》：驅馬悠悠。又：雨雪霏霏。
〖高山〗[《詩》]又：高山仰止。
〖徑危〗梁簡文帝賦：旣浪激而沙游，亦苔生而逕危。
〖指落〗《前漢·蒯通傳》：會大寒，士卒墮指者什二三。
〖曾冰間〗王逸《楚詞注》：北方常寒，其冰重累。
〖漢月〗張正見《昭君詞》：霜樓明漢月。
〖築城〗《史記·蒙恬傳》：秦已幷天下，使蒙恬將三十萬眾築長城。天寶中，哥舒翰屢築軍城，備吐蕃。
〖浮雲暮南征〗樂府《古八變歌》：浮雲多暮色。◯《楚辭》：泊吾南征兮。
〖可望不可攀〗孫擢詩：可望不可尋。
〖單于〗《杜臆》：單于，借用漢事。
〖寇我壘〗自外侵內曰寇。◯《說文》：壘，軍壁也。
〖百里風塵昏〗庾信詩：風塵千里昏。
〖雄劍〗《烈士傳》：楚王夫人，常納涼而抱鐵柱，心有所感，遂懷孕，後產一鐵。楚王命鏌鋣鑄此爲雙劍，三年乃成劍，一雌一雄。《越絕書》：楚王作鐵劍三枚，晉鄭聞而求之不得，興師圍楚，三年不解。楚引太阿之劍，登城而麾之，三軍破敗，士卒迷惑，流血千里。
〖四五動〗張綖注：開元中，河西將宋青春，每戰運劍大呼，執馘而旋，未嘗中鋒鏑。後獲吐蕃主帥，問之，曰：「常見青龍突陣而來，兵刃所及，如及銅鐵，以爲神助也。」始知劍之異。公「雄劍」二句，兼用此事。◯魏文帝詩：一發連四五。
〖虜其名王歸〗錢箋：開元二十二年，契丹及奚連年爲邊患，張守珪使人誘殺其王屈剌，及其大臣可突干，傳首東都，梟於天津橋之南。所謂虜其名王也。◯《漢書》：衞青、霍去病，虜名王貴人以百數。注：名王，謂有大名以別於諸小王也。
〖繫頸〗《史·高帝紀》：秦王子嬰，繫頸以組。
〖轅門〗《周禮》：設車宮轅門。《史記》：項羽召見諸侯，將入轅門。張晏曰：軍行以車爲陣，轅必相向爲門。
〖潛身備行列〗《說苑》：楚莊王伐陳，吳救之，左史倚相曰：「吳兵夜至，何不行列鼓出待之？」
〖一勝何足論〗《呂氏春秋》：武王一勝而王天下。
〖從軍十年餘〗曹植詩：從軍度函谷。又：君行踰十年。
〖能無分寸功〗《蘇秦傳》：無有分寸之功。
〖貴苟得〗《荀子》：名不貴苟得。《淮南子》：計功而受賞，不爲苟得。
〖雷同〗《記》：毋雷同。注：雷之發聲，物無不同時應者。
〖中原有鬥爭〗《左傳》：戰於中原。《呂氏春秋》：喜怒鬥爭，反爲用矣。
〖狄與戎〗《記》：西方曰戎，北方曰狄。
〖丈夫四方志〗《左傳》：姜氏謂公子曰：「子有四方之志。」
〖固窮〗張協詩：君子守固窮，在約不爽貞。

【評論】
〚1:〛盧元昌曰：此拈開邊，爲諸章眼目。自開元十五年王君𡙟啟釁，後張忠亮破吐蕃於渴谷，拔其大莫門城。杜賓客破吐蕃於祁連城下。十七年，張守素破西南蠻，拔昆明及盬城，王禕破吐蕃於石堡城。十八年，烏承玭破奚契丹於捺祿山。二十年以後，雖吐蕃又款，至赤嶺之碑仆，釁端又開，與奚契丹交構不已，此皆開邊之禍也。
〚6:〛黃生曰：前四語，似謠似諺，最是樂府妙境。◯又曰：戰陣多殺傷，始自秦人，蓋以首級論功，前代無是也。至出塞之舉，則始于漢武帝，當時衞、霍雖屢勝，然士卒大半物故矣。明皇不恤其民，而遠慕秦皇、漢武，此詩託諷良深。
〚9:〛張綖曰：李杜二公齊名，李集中多古樂府之作，而杜公絕無樂府。惟此前後《出塞》數首耳。然又別出一格，用古體寫今事，大家機軸，不主故常，昔人稱「詩史」者以此。
黃生曰：六朝好擬古，類無其事，而假設其詞。杜詩詞不虛發，必因事而設。此卽修辭立誠之旨，非詩人所及。
周珽曰：前後《出塞》諸作《出塞》，奴隸黃初諸子而出，如將百萬軍，寶之，惜之，而又能風雨使之，眞射潮之力，沒羽之技。
王嗣奭曰：《出塞》九首，是公借以自抒所蘊，讀其詩，而思親之孝，敵愾之勇，恤士之仁，制勝之略，不尙武，不矜功，不諱窮，豪傑聖賢，兼而有之，詩人乎哉。

【校記】
1. 「我始爲奴僕」注，「封常清始爲高仙芝傔」，四庫本作「封常清始爲高仙芝僕」。
2. 「幾時樹功勳」注，「錢引《通鑑》」，四庫本作「有引《通鑑》」。
3. 「列國自有疆」注，「所謂列國有疆也」，四庫本作「所謂列國有彊也」。
4. 「繫頸授轅門」注，「《史·高帝紀》：秦王子嬰，繫頸以組」，四庫本「組」作「紐」。
=浦====================================================
浦起龍《讀杜心解》1.6,PDF1.105,早稻田2.7,哈佛73

【異文、夾注】
〖功名圖騏驎〗功名圖麒麟
〖迢迢萬餘里〗迢迢萬里餘
〖倐忽數百羣〗倏忽數百羣
〖擒寇先擒王〗擒賊先擒王
〖列國自有疆〗立[一作列，誤]國自有疆
〖徑危抱寒石〗逕危抱寒石
〖眾人貴苟得〗衆人貴苟得

【注釋】
〖1〗王嗣奭《杜臆》：天寶間哥舒翰征吐蕃時事。愚按：征西已久，不必泥定哥舒，與《兵車行》所指之事同。詩見二之一。◯樂府體。
〖交河〗鶴注：交河郡在隴右道，備吐蕃之處也。
〖亡命嬰禍羅〗師古《漢書注》：命，名也，謂脫其名籍而逃亡也。盧注：開元中，折衝未停，兵有定籍。不似召募無稽，可以逃脫。嵇康詩：常恐嬰禍羅。
〖青絲〗梁簡文帝詩：宛轉青絲鞚。
〖19〗《胡笳曲》：夜聞隴水兮聲嗚咽。《三秦記》：隴山頂有泉，清水四注。俗歌：隴頭流水，鳴聲幽咽。遙望秦川，肝腸欲絕。
〖送徒旣有長〗《史記》：以亭長爲縣送徒驪山。
〖指落曾冰間〗《漢書》：高帝自將，會久雨雪，士卒墮指者什二三。
〖名王〗《漢書注》：名王，謂有大名，以別於諸小王也。

【評論】
《前出塞》，刺開邊也。物衆地大，有侈心焉。公所爲諷也。
〚1：〛首章述初出門情事。「赴交河」，點清出兵之路。「已富」而又「開邊」，乃九首寓諷本旨，在首章拈破。結語黯然，戀親之情，赴國之義，俱見矣。
〚2：〛二章，述上路後情事。習於其途，便成慣家。起法如身歷語。三四言舍然竟去，非恩斷也。男兒死地無常，不如死綏爲烈耳。下截摹寫輕生喜事之狀，躍躍欲飛。少年初出路人，實有此槪。
〚3：〛三章，途中感觸，興體也。磨刀也而傷手矣。本欲不以此嗚咽之聲動心，無如心亂已久，不覺手之觸也。「腸斷聲」卽指「嗚咽水」。以下又捷轉出一副血性語。心緒雖亂，終不以易吾誓死之志也。《杜臆》云：化用《隴頭歌》入妙。
〚4：〛四章，擬征人跋涉旣遠，而自吐其被驅之憤。「亦有身」，亦旣拚身受苦也。「向前去」、「不勞嗔」，作索性語，憤所激也。首句另提。此三句皆對其長之詞。驅迫至此，無復還聚之望，六親自此丟開念頭矣。
〚5：〛五章，已到用武之場矣。至是各就營伍，遂總計來路之積勞積憤，而爲主將寧聞之歎，令聞者心惻。「倏忽」句，出沒不常如畫。見敵而始思樹勳，知前此在途困頓，未暇念此也。讀「我始」二語，寒士淚下。◯此章乃九詩之適中，爲前後過峽，如曲譜之有賺。
〚6：〛六章，已在功名之會矣。尙是矢志語，未是對敵事。上四如此飛騰，下四忽然掠轉。兔起鶻落，如是如是。要是上四作開勢，下四歸本旨也。如此方是下好義而上好仁。◯此爲赴敵之始，故復提寓規之意。
〚7：〛七章，言戍守也。戍守則須城築，城築必依山險。三四，寫衝寒陟危之苦，設色黯慘，邊庭之苦極矣。苦極故思家也。六親之念，前已丟開，此又提起，有雪舞迴風之致。龍門云：「人窮則反本。」讀《東山》之詩，知此爲變風矣。
〚8：〛八章，言戰陣也。起二，彼勢之盛。中四，我軍之勇。劍纔動而奔者已奔，繫者已繫，筆妙正在不費張皇。一結窅然以遠，卻爲下章引脈。◯「名王」「繫頸」，懸擬以壯軍志也。錢箋引燕將張守珪誘殺奚契丹事以實之，兩地相懸，毫無干涉。
〚9：〛卒章說到論功處，接前章潛身何論來。他手至是，定用「策勳」「進爵」等語，未爲不合體也。不知如此，則下以啓軍士悻功之心，卽上益以長人君喜功之志。而前所云「開邊何多」「豈在多殺」者，不復相顧，而規諷之意隱矣。公則以超語淡之。曰「十年」、「寸功」，得失之相償無幾也。曰「苟得」、「羞同」，誇大之初念頓消也。內地且將致亂，還宜大度包荒。遠志不妨固窮，自是收心妙訣。此正明皇躁急中一服清涼散也。舊說謂爲冒功者發，尙是皮相。至詫云行伍中安得有此人，直癡人說夢耳。◯漢魏以来詩，一題數首，無甚銓次。少陵出而章法一線。如此九首，可作一大篇轉韻詩讀。

【按語】
死綏：效命戰場，以身殉軍。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》44,PDF114

【譯文】
〚1:5〛悲悲戚戚地離開了家鄕，踏上漫長的征路奔赴交河。
〚1:6〛官家限定了到達前線的日期，如果逃亡又難免災禍。
〚1:7〛我們君王的疆土已夠遼闊，而開邊的戰爭還是如此繁多！
〚1:8〛只好棄絕父母的養育之恩，忍泣吞聲地扛著武器向前跋涉。
〚2:12〛出了家門，一天天地走遠了；見識已多，不再受同行人的氣。
〚2:13〛骨肉之恩豈能不顧？無奈身爲男兒死活沒有定期。
〚2:14〛摘掉絡頭讓馬疾馳，解下繮繩提在手裏。
〚2:15〛從萬仞高山飛馳而下，俯下身來練習拔取軍旗。
〚3:19〛蘸着嗚咽的隴頭水磨礪戰刀，水色變紅才覺察刀刃割破了手。
〚3:20〛我想不理睬這令人斷腸的流水聲，怎奈心緒已亂了許久。
〚3:21〛大丈夫立誓以身許國，又何必再心生怨怒？
〚3:22〛只要能把自己的畫像放在麒麟閣，卽便立卽戰死也是值得。
〚4:26〛押送征夫的是你們這些官長，而遠戍邊疆的我們也都算個人。
〚4:27〛不管是生是死我們向前去，用不著你們吹鬍子瞪眼睛！
〚4:28〛路上遇到一個相識的人，託他捎封信給家中六親。
〚4:29〛傷心啊我們雙方已是永別了，再也不能相聚一處同受苦辛。
〚5:33〛走了迢迢萬里路，終於被領著來到三軍。
〚5:34〛軍中的苦樂多麼懸殊，主將對此哪能瞭解詳盡？
〚5:35〛隔着河水望見了敵人的騎兵，眨眼間就馳過了幾百羣。
〚5:36〛我現在僅僅是個小卒，何時才能建立功勳？
〚6:40〛拉弓應當拉強弓，用箭應當用長箭。
〚6:41〛射人先射他騎的馬，擒賊先擒賊的首領。
〚6:42〛殺人也要有個限度，立國總歸得有個疆界。
〚6:43〛只要能制止敵人的侵略，又何須過多地殺傷他們！
〚7:47〛驅馬奔馳正逢天降大雪，行軍進入一座高山。
〚7:48〛沿着危險的山路抱運寒石修築城壘，凍掉的手指落在厚厚的冰凌間。
〚7:49〛此處距國門已十分遙遠，何時才能築好城壘得以歸還？
〚7:50〛頭上的暮雲悠悠南去，我們眼巴巴地望着卻不能攀上它飛回故園。
〚8:54〛敵人前來攻打我們的城壘，百里沙場風塵昏暗。
〚8:55〛我們揮動寶劍幾次出擊，就把敵軍打得東逃西散。
〚8:56〛我活捉了敵人的一個酋長歸來，繫上他的脖子交給主將。
〚8:57〛然後悄悄地站到隊列裏，初次得勝又何必為自己張揚？
〚9:61〛當了十幾年的兵，哪能不立一點戰功？
〚9:62〛眾人爭相冒功求賞，我想報功卻羞於與他們混同。
〚9:63〛爭功奪利的事中原也有，何況在這與異族鄰壤的邊境！
〚9:64〛大丈夫應當心懷天下，豈可爲個人的困窮而動容！
=今====================================================
張志烈主編《杜詩全集（今注本）》1.117,PDF183

【注釋】
〖1〗
〖交河〗故址在今新疆吐魯番市西，曾爲安西都護府的駐地。
〖嬰〗觸及。
〖禍羅〗災禍的網羅。
〖一何多〗一，語助詞。
〖徒旅〗軍中的夥伴。
〖挑〗撥動。
〖青絲〗繮繩。
〖捷下〗飛馳而下。
〖搴〗拔取。
〖試搴旗〗演習拔取敵人的軍旗。
〖嗚咽水〗隴頭水。隴頭卽隴山，在今陝西省隴縣。
〖輕〗輕忽，指沒聽見。
〖圖騏驎〗漢宣帝曾令畫工將霍光、蘇武等十八功臣的像畫於麒麟閣上以示褒揚表彰之意。
〖送徒〗押送征夫。
〖有身〗有一條命。
〖生死〗死活，拚死。
〖三軍〗軍隊。
〖限〗限度，不濫殺。
〖自有疆〗不能無限擴張。
〖漢月〗中國內地。
〖單于〗泛指邊疆部族領袖。
〖風塵〗戰亂。
〖雄劍〗楚國著名的鑄劍師干將曾鑄成了雌雄二劍，這裏以「雄劍」泛指武器。
〖轅門〗主將營帳的門。
〖備〗備位，充數。
〖欲語〗想説出自己的功勞。

【大意】
〚2：14〛騎馬奔馳不用絡頭，手中撥動著馬的繮繩。此言騎術已很高超。
〚3:19-20〛以上四句化用《隴頭歌辭》詩意。
〚3:21〛這是憤懣語，看似慷慨激昂，實則慘痛不已。
〚3:22〛正話反說，將功名與速朽對比，在豪言壯語中暗示著强烈的不滿和極度的悲憤。
〚8:57〛這是反語，其實是對有功不賞的牢騷不平。

=====================================================
講1/173,仇1/118,校1/241,虎1/118,全44,新1/80,今1/117,趙1/94,臆147,心1/6,鏡47,銭1/92,洙0315,唐7/2292
