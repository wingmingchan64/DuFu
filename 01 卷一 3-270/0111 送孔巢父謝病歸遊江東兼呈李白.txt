0111 送孔巢父謝病歸遊江東兼呈李白

巢父掉頭不肯住，東將入海隨煙霧。
詩卷長留天地間，釣竿欲拂珊瑚樹。
深山大澤龍蛇遠，春寒野陰風景暮。
蓬萊織女迴雲車，指點虛無是征路。
自是君身有仙骨，世人那得知其故。
惜君只欲苦死留，富貴何如草頭露。
蔡侯靜者意有餘，清夜置酒臨前除。
罷琴惆悵月照席，幾歲寄我空中書？
南尋禹穴見李白，道甫問信今何如？
=粵====================================================
陳永明《杜甫全集粵音注音》

【注音】
送孔巢父謝病歸遊江東兼呈李白
sung3 hung2 caau4 fu2 ze6 bing6 gwai1 jau4 gong1 dung1 gim1 cing4 lei5 baak6]

巢父掉頭不肯住，東將入海隨煙霧。
caau4 fu2 diu6 tau4 bat1 hang2 zyu6, dung1 zoeng1 jap6 hoi2 ceoi4 jin1 mou6
-----------------------------------------------------
詩卷長留天地間，釣竿欲拂珊瑚樹。
si1 gyun2 coeng4 lau4 tin1 dei6 gaan1, diu3 gon1 juk6 fat1 saan1 wu4 syu6
-----------------------------------------------------
深山大澤龍蛇遠，春寒野陰風景暮。
sam1 saan1 daai6 zaak6 lung4 se4 jyun5, ceon1 hon4 je5 jam1 fung1 ging2 mou6
-----------------------------------------------------
蓬萊織女迴雲車，指點虛無是征路。
pung4 loi4 zik1 neoi5 wui4 wan4 geoi1, zi2 dim2 heoi1 mou4 si6 zing1 lou6
-----------------------------------------------------
自是君身有仙骨，世人那得知其故。
zi6 si6 gwan1 san1 jau5 sin1 gwat1, sai3 jan4 naa5 dak1 zi1 kei4 gu3
-----------------------------------------------------
惜君只欲苦死留，富貴何如草頭露。
sik1 gwan1 zi2 juk6 fu2 sei2 lau4, fu3 gwai3 ho4 jyu4 cou2 tau4 lou6
-----------------------------------------------------
蔡侯靜者意有餘，清夜置酒臨前除。
coi3 hau4 zing6 ze2 ji3 jau5 jyu4, cing1 je6 zi3 zau2 lam4 cin4 ceoi4
-----------------------------------------------------
罷琴惆悵月照席，幾歲寄我空中書？
baa6 kam4 cau4 coeng3 jyut6 ziu3 zik6, gei2 seoi3 gei3 ngo5 hung1 zung1 syu1
-----------------------------------------------------
南尋禹穴見李白，道甫問信今何如？
naam4 cam4 jyu5 jyut6 gin3 lei5 baak6, dou6 fu2 man6 seon3 gam1 ho4 jyu4

【韻部】
去声七遇
〚3.1.7〛住：遇韻
〚3.2.7〛霧：遇韻
〚4.2.7〛樹：遇韻
〚5.2.7〛暮：遇韻
〚6.2.7〛路：遇韻
〚7.2.7〛故：遇韻
〚8.2.7〛露：遇韻
上平聲六魚
〚9.1.7〛餘：魚韻
〚9.2.7〛除：魚韻
〚10.2.7〛書：魚韻
〚11.2.7〛如：魚韻

【體裁】
七古

【補充說明】
〚1〛巢父，堯時高士，以樹爲巢，故稱巢父。按此，「父」當讀上聲，與漁父同。
〚9.1.7〛餘，轉韻處出句押韻。

【其他】
1. 徂徠（cou4 loi4）
2. 旃，zin1。
=典====================================================
《引典出處》

【注釋】
〖巢父掉頭不肯住〗
〖東將入海隨煙霧〗江淹《班婕妤詠扇》：畫作秦王女，乘鸞向煙霧。（《江文通集》卷四，頁十九）
〖詩卷長留天地間〗
〖釣竿欲拂珊瑚樹〗
〖深山大澤龍蛇遠〗《春秋左傳注·襄公二十一年》：初，叔向之母妒叔虎之母美而不使，其子皆諫其母。其母曰：「深山大澤，實生龍蛇。彼美，余懼其生龍蛇以禍女。女，敝族也。國多大寵，不仁人間之，不亦難乎？余何愛焉？」使往視寢，生叔虎。美而有勇力，欒懷子嬖之，故羊舌氏之族及於難。（3.1061）
〖春寒野陰風景暮〗《春秋左傳注·宣公三年》：楚子伐陸渾之戎，遂至於雒，觀兵於周疆。定王使王孫滿勞楚子。楚子問鼎之大小、輕重焉。對曰：「在德不在鼎。昔夏之方有德也，遠方圖物，貢金九牧，鑄鼎象物，百物而為之備，使民知神、姦。故民入川澤、山林，不逢不若。螭魅罔兩，莫能逢之。用能協于上下，以承天休。桀有昏德，鼎遷於商，載祀六百。（2.669）◯《文選·張衡·西京賦》：魑魅魍魎，莫能逢旃。◯《世說新語·言語》：過江諸人，毎至美日，輒相邀新亭，藉卉飲宴。周侯中坐而嘆曰：「風景不殊，正自有山河之異。」皆相視流涕，唯王丞相愀然變色曰：「當共戮力王室，克復神州，何至作楚囚相對邪？」◯庾肩吾《侍宴餞東陽太守蕭子雲》：早花少餘雪，春寒極晚秋。
〖蓬萊織女迴雲車〗
〖指點虛無是征路〗
〖自是君身有仙骨〗
〖世人那得知其故〗
〖惜君只欲苦死留〗
〖富貴何如草頭露〗
〖蔡侯靜者意有餘〗
〖清夜置酒臨前除〗
〖罷琴惆悵月照席〗
〖幾歲寄我空中書〗
〖南尋禹穴見李白〗《太平御覽·地部六·會稽山》：《九土文括略》曰：禹禪此山，有一石穴委曲，黃帝藏書於此，禹得之。（《四庫全書》893-475）◯《吳越春秋·越王無余外傳第六》：會稽宛委山、禹得金簡之書（《四庫全書》463-39）
〖道甫問信今何如〗
=郭===================================================
郭知達《新刊校定集注杜詩》臺PDF1.138,中PDF2.119,四1068-26

【異文、夾注】
〖釣竿欲拂珊瑚樹〗釣竿欲拂珊瑚樹[一云三珠樹]
〖深山大澤龍蛇遠〗深山大澤龍虵遠
〖春寒野陰風景暮〗春寒野隂風景暮[一云花繁草青春日暮]
〖蓬萊織女迴雲車〗蓬萊織女回雲車
〖指點虛無是征路〗指點虚無是歸路[一作引歸路]
〖世人那得知其故〗𠀍人那得知其故
〖富貴何如草頭露〗冨貴何如草頭露

【注釋】
〖1〗按《唐書》：孔巢父，冀州人，字弱翁，早勤文史，少與韓準、李白、張叔明、陶沔隱於徂萊山，時號竹溪六逸。永王璘赴江淮，聞其賢，以從事辟之，巢父察其必敗，側身潛遁，由是知名。後爲潭州刺史、湖南觀察使。未行，會德宗幸奉天，遷給事中、御史大夫。興元元年，使李懷光於河中，巢父遇害。
〖東將入海隨煙霧〗不肯住，謂謝病歸江東也。《莊子·在宥》篇：鴻濛拊髀爵躍掉頭曰：吾弗知也。◯趙云：江文通擬詩：畫作秦王女，乘鸞入煙霧。
〖釣竿欲拂珊瑚樹〗《西都雜記》：積草池中有珊瑚樹，高一丈二尺，一本三柯。上有四百六十二條，是南越王趙佗所獻，號爲烽火樹，至夜光景常欲然。《世說》：王愷常以一珊瑚高二尺許，枝柯扶疏，以示石崇，崇以鐵如意擊碎，乃令取珊瑚樹，高三尺，條幹絕世者六七示愷。《南州志》曰：珊瑚出大秦國海中，生海底石上。◯趙云：《晉書·樂志》有《釣竿》篇，曰：釣竿何冉冉。古詩：人生天地間。珊瑚樹一作三株樹，非是。蓋《山海經》云：三珠樹生赤水上，其樹如柏，葉皆爲珠，雖亦貴物，而非海底爲釣竿所拂者。
〖春寒野陰風景暮〗叔向之母妬叔虎母美，而不使。有子，謂其子曰：深山大澤，實生龍蛇。彼美，吾懼其生龍蛇以禍女。◯趙云：上句蓋言巢父經行之地，下句蓋言其去之時候如此也。《左傳》曰：入山不逢不若，魑魅魍魎，莫能逢旃。下旣云巢父有仙骨，則其行也，雖經深山大澤，而龍蛇亦自遠遁，可以經行無疑。況當春時，其物尙蟄，亦爲遠矣。梁庾肩吾詩：早花餘少雪，春寒極晚秋。顏延年《贈王太常》詩云：庭昏見野陰，而疊春寒野陰四字，如《素問》天寒日陰之勢也。《世說》曰：過江諸人，每暇輒相要出新亭，藉卉飲宴。周侯中坐而歎曰：風景不殊，舉目有江河之異。
〖指點虛無是征路〗陸士衡：牽牛西北回，織女東南顧。◯趙云：作仙人玉女回雲車，指點虛無引歸路。蓋蓬萊海中三山之一，織女係之無義，又：「是」字緊重下「自是」。仙人玉女四字，古詩：仙人王子喬，難可與等期。《魯靈光殿》賦：玉女窺窗而下視。曹植云：虛無求列仙。王母嘗乘五雲之車。謝靈運《初發都》詩：始得傍歸路。
〖世人那得知其故〗趙云：以與李白嘗隱於徂萊山，則有仙風道骨矣。《神仙傳》：有神謂墨翟曰：子有仙骨。詩云：慘不知其故。《世說》：謝公問王子敬：君書何如君家尊？答曰：當不同。公曰：外論殊，不知爾。王曰：外人那得知？
〖富貴何如草頭露〗古詩：薤上朝露何易晞。《詩》：湛湛露斯，在彼豐草。◯趙云：巢父旣謝病而歸，則爲輕富貴矣，孰能留之？惜之者，雖苦死相留，豈知富貴如草露之易滅哉。
〖清夜置酒臨前除〗陸士衡《擬古》詩：閑夜命歡友，置酒迎風館。江文通詩：置酒坐飛閤，逍遙臨華池。曹子建詩：清夜遊西園。除，階除也。◯趙云：謝靈運詩：還得靜者便。
〖幾歲寄我空中書〗趙云：與孔爲別時，是蔡侯者作主人，而蔡又善琴矣。旣別去，而望其寄書也。謂之空中書，則以巢父有仙骨，寄書乃在空中來也。
〖道甫問信今何如〗一作深山大澤龍蛇遠，華繁草青風景暮。仙人玉女回雲車。指點虛無引歸路。若逢李白騎鯨魚，道甫問信今何如。太史公自序：司馬遷年二十，南遊江淮，上會稽，探禹穴。張晏曰：禹巡狩至會稽而崩，因葬焉。上有孔穴。或云：禹入此穴。江淹詩：幸遊建德鄕，觀奇經禹穴。◯《杜補遺》：《御覽》載《括略》曰：會稽山有一石穴委曲，黃帝藏書於此，禹得之。又《吳越春秋》：禹藏之所，謂之禹穴也。◯趙云：若逢李白騎鯨魚，蓋賀知章以白爲謫仙人，其與巢父皆有學仙之質，則可以騎鯨矣。揚雄《羽獵賦》：乘鉅鱗，騎鯨魚。注：鯨，大魚也。

【按語】
「指點虛無是征路」，趙注云：「『是』字緊重下『自是』，指的是「指點虛無是征路。自是君身有仙骨」，相鄰兩句各有一「是」字，不妥。
=黃====================================================
黃希、黃鶴《黃氏補千家註紀年杜工部詩史》PDF136

【異文、夾注】
〖1〗送孔巢父謝病歸遊江東兼呈李白[至德二載作]
〖春寒野陰風景暮〗春寒野陰風景暮[洙曰。一云花繁草青春日暮]
〖指點虛無是征路〗指點虛無引歸路

【注釋】
〖1〗洙曰孔巢父冀州人字弱翁早勤文史少與韓凖李白張叔明陶沔隱於徂徠山時號竹溪六逸永王璘赴江淮聞其賢以從事辟之巢父察其必敗側身潛遁由是知名後爲潭州刺史湖南觀察使未行會德宗幸奉天遷給事中御史大夫興元元年使李懷光於河中巢父遇害。◯補注。鶴曰舊注以爲察永王必敗而不受其辟乃謝病潛遁則當在至德二載然是時李白因永王流夜郎矣不應末云南尋禹穴見李白梁權道編在天寶十三載雖白傳云天寶初客遊會稽又當在十三載及非巢父不受辟之時當是巢父至德二載逃還彭澤時作其曰南尋禹穴云者非曰白在禹穴殆謂巢父去尋禹穴若見李白則道公問訊也。
〖東將入海隨煙霧〗洙曰不肯住謂謝病歸江東也莊子鴻濛拊髀爵躍掉頭曰吾弗知也趙曰掉頭者於事不可之狀。◯補注。希曰淵明詩彭祖愛永年掉頭不可住鶴曰公嘗作雜述以爲魯之張叔卿孔巢父二才士者聰明深察辨博閎大何面目黧黑常不得飽飯喫又云巢父執雌守常吾無所贈若矣使其不能守常且有飽飯之望則應爲永王所留不復入海故以富貴爲草頭之露。
〖詩卷長留天地間〗蘇曰吳璿投劉楨詩楨曰學海深淵非璿敢量將此巻長留天地間後知音者賞之。
〖釣竿欲拂珊瑚樹〗洙曰一云三株樹西都雜記積草池中有珊瑚樹高一丈二尺一本三柯上有四百六十二條是南越王趙佗所獻號爲烽火樹至夜光景常欲然趙曰珊瑚樹生海底石上見晉書大秦國事以其在海底故以拂言之也言巢父歸江東之後遂乃入海有此興也。
〖深山大澤龍蛇遠〗洙曰襄二十一年傳叔向之母妬叔虎之母美而不使有子謂其子曰深山大澤實生龍蛇彼美吾懼其生龍蛇以禍女。
〖蓬萊織女迴雲車〗彥輔曰蓬萊三山名小雅跂彼織女終日七襄陶隱居眞誥朱關內眞以云車虛轅相適。
〖指點虛無是征路〗定功曰曹子建虛無求列仙彥輔曰相如大人賦乘虛無而上假。
〖自是君身有仙骨〗蘇曰栖巖老人見孫登曰君非世俗人身有神仙玉骨彥輔曰神仙傳嚴青居貧忽有人以一巻素書與青曰汝有仙骨應得長生。
〖富貴何如草頭露〗洙曰一云我欲苦留君富貴何如草頭易晞露古詩薤上朝露何易晞彥輔曰李嶠詩曰富貴榮華能幾時陸機歎逝賦曰草無朝而遺露李善曰露之在草無一朝而有餘喩人之居世無一朝而能故蘇武傳曰人生如朝露師曰巢父與李白友善李白時在江東巢父欲尋之問學神仙之術遂以病辭朝廷遊江東故云掉頭不肯住東將入海隨煙霧珊瑚似琉璃有五色青者可入藥爲上生海底巢父善屬文吟詩今遊江東以漁釣爲樂故釣竿欲拂珊瑚樹惟餘詩集留人間與天地相爲長久而已昔叔向之母曰深山大澤實生龍蛇彼叔虎之母美恐生龍蛇以禍其族巢父棄絕房色故云龍蛇遠風景暮爲晚春執別之時巢父此行蓬萊仙人與織女各回轉云車以迎之必將指點於神仙之境蓋以素有仙骨何患功不成乎草頭露言不久日出卽乾巢父輕視富貴譬如草頭露也。
〖清夜置酒臨前除〗洙曰陸士衡擬古閑夜命歡友置酒迎風館除階除也彥輔曰魏文帝詩清夜延賓客。
〖幾歲寄我空中書〗彥輔曰空中書未詳或曰蓋雁書耳。
〖南尋禹穴見李白〗洙曰一云若逢李白騎鯨魚史自序司馬遷南遊會稽探禹穴張晏曰禹巡狩至會稽而崩因葬焉上有孔穴或云禹入此穴趙曰禹穴在會稽山上史記曰太史公登會稽探禹穴白時在會稽矣乃巢父欲入海之路也。
〖道甫問信今何如〗洙曰一本云巢父掉頭不肯住東將入海隨煙霧書巻長攜天地間釣竿欲拂珊瑚樹我擬把袂苦留君富貴何如草頭露深山大澤龍蛇遠花繁草青風景暮仙人玉女回云車指點虛無引歸路若逢李白騎鯨魚道甫問信今何如師曰靜乃蔡侯名謂懃意有餘也空中書謂雁傳書罷琴惆悵蓋惜別也因謂巢父此別幾年得有書相達今巢父遊江東尋見李白煩道甫問其安否此致意之辭也。◯補注。希曰法華經問訊如來而何如二字本禮記。
=蕭====================================================
蕭滌非主編《杜甫全集校注》1.111,djvu288

【異文、夾注】
〖蛇〗虵
〖迴〗廻
〖虛〗虚
〖靜〗静
=全====================================================
《全唐詩》7.2259,PDF7.38,《御製全唐詩》2375

【異文、夾注】
〖1〗送孔巢父謝病歸遊江東兼呈李白[巢父字弱翁。冀州人。與李白等隱徂徠。號竹溪六逸。]
〖珊瑚樹〗珊瑚[一作三珠]樹
〖風景暮〗風景暮。[一作花繁草青春日暮。]*
〖蓬萊織女迴雲車〗蓬萊織[一作仙人玉]女回雲車
〖是征路〗是征[一作引歸]路
〖草頭露〗草頭露。[一作我欲苦留君富貴。何如草頭易晞露。]*
〖月照席〗月照[一作點]席
〖今何如〗今何如。[一本云。巢父掉頭不肯住。東將入海隨煙霧。書卷長攜天地間。釣竿欲拂珊瑚樹。我擬把袂苦留君。富貴何如草頭露。深山大澤龍蛇遠。花繁草青風景暮。仙人玉女回雲車。指點虛無引歸路。若逢李白騎鯨魚。道甫問信今何如。]*

【校記】
《御製全唐詩》
〚3.1.6〛肯作肎
〚6.1.5〛迴作囘
〚6.2.3〛虛作虚
=名====================================================
《名家注評全唐詩》342,PDF400

【異文、夾注】
〖南尋禹穴見李白〗南尋禹穴[周珽：禹穴有兩處，蜀之石泉，禹生之地，古碑刻有太白書「禹穴」二字。今紹興會稽亦有禹穴，乃窆所也。天寶初白居會稽，故云。]見李白

【注釋】
〖1〗謝病：託病棄官。
〖掉頭〗猶搖頭。
〖珊瑚樹〗生於熱帶深海中，原由珊瑚蟲集結而成，前人不知，見其形如小樹，因誤以爲植物。
〖蓬萊〗傳說中的三仙山之一，在東海中。
〖織女〗星名，神話中說是夭帝的孫女。此處泛指仙子。
〖虛無〗卽《莊子》所謂「無何有之鄕」。
〖知其故〗指棄宮訪道之故。
〖苦死留〗唐時方言，猶今言拼命留。
〖草頭露〗謂容易消滅。《述征記》：八月一日作五明囊，盛草頭露，洗眼，眼明。
〖靜者〗謂不熱衷富貴。
〖除〗臺階。
〖空中書〗指仙人寄來的信。

【評論】
王世貞《藝苑卮言》：李杜歌行之妙，冠於盛唐。詠之使人飄揚欲仙者，太白也。使人慷慨激烈，歔欷欲絕者，子美也。
胡應麟《詩藪》：五言古至兩漢，無論中才，卽大匠國工，履冰袖手。七言古，苟天才雄贍，而刻意前規，則縱橫排蕩，滔滔莽莽，千言不窮，點筆立就，無不可者。然五古才力不足，可勉而能。七古非才力有余，斷不至此也。
=奭====================================================
王嗣奭《杜臆》47,PDF100,57,PDF1.141,93,PDF1.214

【評論】
孔遊江東，故「東海」、「珊瑚」、「龍蛇」、「大澤」、「蓬萊織女」皆用江東景物，而牛、女乃吾越分野也。◯「深山大澤」指江東，而「龍蛇遠」以比巢父之隱。「野陰」、「景暮」，以比世之亂。須溪云：「不必有所從來，不必有所指，玄又玄。」此不知其解而故爲渾語以欺人往往如此。◯「蔡侯」蓋同設餞以送孔者。◯「空中書」引蓬萊仙人寄書小兒騰空，良是。註謂雁書，非也。◯李白時在越中，故有「問信」語。因巢父避永王璘之辟而借諷李白，似穿鑿；爾時白未受汙於璘也。◯此篇宛然遊仙詩，但人能超出塵氛之外，便是仙人，非必乘鸞跨鶴也。巢父何減仙人？◯白若受汙，安得尙在「禹穴」耶？
PDF1.214
舊註以此詩送巢父辭永王璘之辟，然末有「禹穴見李白」之語，考白居會稽在天寶初，而璘辟巢父在至德二載，相距甚遠，非辭璘辟明甚。
=====================================================
錢謙益《錢注杜詩》
=仇====================================================
仇兆鰲《杜詩詳註》1.54,PDF1.127,津PDF2.37,PDF1.128

【異文、夾注】
〖1〗送孔巢父謝病歸游江東兼呈李白
〖巢父掉頭不肯住〗巢父[音甫]掉頭不肯住
〖東將入海隨煙霧〗東將入海隨烟霧
〖蓬萊織女迴雲車〗蓬萊織女回雲車
〖指點虛無是征路〗指點虚無是征路
〖蔡侯靜者意有餘〗蔡侯静者意有餘
〖罷琴惆悵月照席〗罷琴惆悵月照[一作點]席
〖南尋禹穴見李白〗南尋禹穴見李白[一作若逢李白騎鯨魚，非]
〖道甫問信今何如〗道[去聲]甫問訊[一作信]今何如

【大意】
〚3-4〛此敍巢父往江東。◯孔之東遊，志在遯世引年，故篇中多言神仙事。
〚5-6〛此寫東遊景事。◯龍蛇山澤，況其歸隱之迹。春寒野陰，紀其別去之時。蓬萊征路，言當有同志契合也。
〚7-8〛此稱其隱志已決。◯愛惜而苦留，此世人不知巢父者。富貴如草露，此巢父獨有仙骨也。
〚9-11〛結出送孔呈李之意。◯置酒者蔡也，惆悵者公也，寄書道訊者孔也，賓主一齊收拾矣。◯此章前三段，各四句。末段，六句收。

【注釋】
〖1〗朱注：此詩乃天寶中在京師作。◯唐注：時蔡侯餞別巢父，公在筵上賦此。◯《唐書》：孔巢父，字弱翁，冀州人，早勤文史，少與韓準、李白、裴政、張叔明、陶沔隱居徂徠山，時號竹溪六逸。◯朱注：江東乃浙江以東。《晉書》：謝安被召，歷年不至，遂栖遲東土。王羲之旣去官，徧遊東中諸郡。皆謂會稽也。又云：考史，巢父以辭永王璘辟署知名，廣德中始授右衞兵曹參軍。意巢父在天寶間嘗遊長安，辭官歸隱，史不及載耳。舊注云：巢父察永王必敗，謝病而歸，公作此送之。大謬。
〖掉頭〗《莊子》：鴻濛拊髀雀躍掉頭曰：「吾弗知。」
〖不肯住〗陶潛詩：彭祖愛永年，欲留不得住。
〖入海〗《史記·秦始皇紀》：方士徐市等入海求神藥。
〖煙霧〗江淹詩：乘鸞向煙霧。
〖詩卷〗本集注：巢父有《徂徠集》行於世。
〖天地間〗古詩：人生天地間。
〖釣竿欲拂珊瑚樹〗東遊近海，故引珊瑚樹。◯魏文帝詩：遙望大海涯，釣竿何珊珊。◯《述異記》：鬱林郡有珊瑚市，海客市珊瑚處也。珊瑚碧色，生海底，一樹數枝，枝間無葉，大者高五六尺。《西京雜記》：積草池中有珊瑚樹，高一丈二尺，一本三柯，上有四百六十二條，是南越王趙陀所獻，號爲烽火樹，至夜光景常欲然。趙曰：珊瑚樹生海底石上，故以拂言之也。
〖深山大澤龍蛇遠〗《左傳》：深山大澤，實生龍蛇。
〖春寒〗《漢·成帝紀》：陽朔元年二月，春寒。
〖野陰〗顏延之詩：庭昏見野陰。
〖風景〗宋武帝詩：粤値風景和。
〖蓬萊織女〗蓬萊在東海之中，織女爲吳越分野，故用之。別本作仙人玉女，稍泛。《漢·郊祀志》蓬萊、方丈、瀛洲爲三神山。織女，見二巻《贈張垍》詩注。◯司馬相如《大人賦》：排閶闔而入帝宮，載玉女而與之俱歸。後漢桓君山《仙賦》：乘凌虛無，洞達幽明，諸物皆見，玉女在傍。
〖雲車〗傅玄詩：雲爲車兮風爲馬。陶隱居《眞誥》：朱關內眞，以雲車虛轅相適。
〖指點〗《抱朴子》：莫不指點之。
〖虛無〗《史記》：老子所貴道，虛無因應。《大人賦》：乘虛無而上假。
〖征路〗陳子昻詩：離亭暗風雨，征路入雲煙。
〖仙骨〗葛洪《神仙傳·劉根傳》：神人曰：「汝有仙骨，故得見吾耳。」又：嚴青居貧，忽有人以一巻素書與青，曰：「汝有仙骨，應得長生。」
〖那得知其故〗鮑照詩：旁人那得知。《詩》：憯不知其故。
〖苦死留〗苦死留，雖用方言，然亦有所本。《莊子》：苦死者。《世說》：羊孚食畢便退，遂苦相留。
〖富貴何如草頭露〗李嶠詩：富貴榮華能幾時。◯《述征記》：八月一日作五明囊，盛草頭露，洗眼，眼明。《商君傳》：君之危若朝露。
〖蔡侯靜者意有餘〗夢弼謂：蔡侯爲人恬靜而意氣有餘。今按：謝靈運詩：「還得靜者便。」公三用之。如《貽阮隱居》詩云「貧知靜者性」，《寄張彪》詩云「靜者心多妙」。師氏以靜爲蔡侯名，誤矣。
〖清夜〗魏文帝詩：清夜延賓客。
〖置酒〗陸機詩：置酒髙堂。
〖前除〗前除，庭前階除也。王勃詩：傾影赴前除。
〖罷琴惆悵月照席〗沈佺期詩：罷琴明月夜。◯《楚辭》：惆悵兮而私自憐。注：惆悵，悲哀也。
〖空中書〗陶弘景《左仙公蕭公碑》：有人漂海，隨風眇漭無垠，忽値神島，見人授書一函，題曰：「寄葛公。」令歸吳達之，上云神仙事。錢箋：《西溪叢語》：空中書，用史宗事，乃蓬萊仙人也。洪慶善云「雁足書」，非是。朱注：《梁高僧傳》：蓬萊道人，寄書小兒至廣陵白兔埭，令其捉杖飄然而往，足下時聞波濤。或云：有商人海行，見一沙門求寄書史宗。同侶欲看書，書著船不脫，及至白兔埭，書飛起就宗，宗接而將去。宗後憩上虞龍山寺，會稽謝邵、魏邁之等皆師焉。《列子》：夫天地，空中之一細物。《南史》：褚翔少有孝行，聞空中彈指。〘錢箋，四庫本無。〙
〖禹穴〗《史記自序》：上會稽，探禹穴。周𤥻注：禹穴有兩處，蜀之石泉，禹生之地，古碑刻有太白書「禹穴」二字。今紹興會稽亦有禹穴，乃窆所也。天寶初白居會稽，故云。◯南尋句，一作「若逢李白騎鯨魚」。按：騎鯨魚，出《羽獵賦》。俗傳太白醉騎鯨魚，溺死潯陽，皆緣此句而附會之耳。
〖問信〗古詩：幸可廣問訊。

【評論】
王洙曰：一本云：「巢父掉頭不肯住，東將入海隨煙霧。書巻長攜天地間，釣竿欲拂三珠樹。我擬把袂苦留君，富貴何如草頭露。深山大澤龍蛇遠，花繁草青春日暮。仙人玉女回雲車，指點虛無引歸路。若逢李白騎鯨魚，道甫問訊今何如。」按：別本止十二句，語雖簡淨，然少宕逸風神，還依諸家本爲正。
劉勰曰：七言成章，必優柔和平。長短措詞，貴抑揚頓挫。
范梈曰：七言古詩，要鋪敍，要開合，要風度，要迢遞、險怪、雄峻、鏗鏘，忌庸俗軟腐，須是波瀾開合，如江海之波，一波未平，一波復起。又如兵家之陣，方以爲正，又復爲奇，方以爲奇，忽復是正，奇正出入，變化不可紀極。備此法者，唯李杜也。開合燦然，音韻鏗然，法度森然，學問充然，議論超然。◯又曰：七言長古，篇法有八：曰分段、過段、突兀、字貫、讚歎、再起、歸題、送尾。分段如五言，過段亦如之。稍有異者，突兀萬仞，則不用過句，陡頓便說他事。杜詩大多如此，岑參專尙此法，爲一家數，字貫，前後重三疊四，用兩三字貫串，極精神好誦，岑參所長。讚歎如五言。再起且如一篇三段，說了前事，再提起從頭說去，謂反覆有情，如《魏將軍歌》、《松子障歌》是也。歸題，乃本末一二句，繳上起句，又謂之顧首，如《蜀道難》、《古別離》、《洗兵馬行》是也。送尾，則生一段餘意結末，或反用，或比喩用，如《墜馬歌》曰「君不見嵇康養生被殺戮」，又曰「如何不飲令人哀」。長篇有此，便不迫促，甚有從容意思。
王世貞曰：歌行有三難，起調一也，轉節二也，收結三也。惟收爲尤難。如作平調，舒徐綿麗者，結須爲雅詞，勿使不足。奔騰洶湧，驅突而來者，須一截便住，勿留有餘。中作奇語，峻奪人魄者，須令上下脈相顧，一起一伏，一頓一挫，有力無迹，方成篇法。◯又曰：李杜歌行之妙，冠於盛唐。詠之使人飄揚欲仙者，太白也。使人慷慨激烈，歔欷欲絕者，子美也。
謝榛曰：七言長古之法，如波濤初作，一層緊一層，拙句不失大體，巧句不害正氣，鋪敍意不可盡，力不可竭，貴有變化之妙。
胡應麟曰：五言古至兩漢，無論中才，卽大匠國工，履冰袖手。七言古，苟天才雄贍，而刻意前規，則縱橫排蕩，滔滔莽莽，千言不窮，點筆立就，無不可者。然五古才力不足，可勉而能。七古非才力有餘，斷不至此也。◯又曰：七言長歌，非博大雄渾，橫逸浩瀚之才，鮮克辦此。蓋歌行不難於師匠，而難於賦授；不難於揮灑，而難於蘊藉；不難於氣槪，而難於神情；不難於音節，而難於步驟；不難於胸腹，而難於首尾。學者須尋其本色，卽千言鉅什，亦不使有一字離去，乃爲善耳。◯又曰：七言歌行，垂拱四子，詞極藻豔，然未脫梁陳也。張、李、沈、宋，稍汏浮華，漸趨平實，唐體肇矣，然而未暢也。高、岑、王、李，音節鮮明，情致委折，濃纖修短，得衷合度，暢矣，然而未大也。太白、少陵，大而化矣，能事畢矣。降而錢劉，神情未遠，氣骨頓衰。元相白傅，起而振之，敷演有餘，步驟不足。昌黎而下，門戶競開，盧仝之拙樸，馬異之庸猥，李賀之幽奇，劉義之狂譎，雖淺深高下，材局懸殊，要皆曲徑旁蹊，無取大雅。張籍、王建，稍爲眞淡，體益卑卑。庭筠之流，更事綺繪，漸入詩餘，古意盡矣。又曰：初唐七言古，以才藻勝，盛唐以風神勝，李杜以氣槪勝，而才藻風神稱之，加以變化靈異，遂爲大家。又曰：李杜歌行，雖沉鬱逸宕不同，然皆才大氣雄，非子建、淵明判不相入者比。又曰：古詩窘於格調，近體束於聲律，唯歌行大小短長，錯綜闔闢，素無定體，故極能發人才思。李杜之才，不盡於古詩，而盡於歌行。
=====================================================
浦起龍《讀杜心解》1.222,PDF1.321,早稻田，哈佛
=楊====================================================
楊倫《杜詩鏡銓》1.32,PDF1.102,早稻田2.22

【異文、夾注】
〖1〗送孔巢父謝病歸遊江東，兼呈李白

【評論】
=譯====================================================
韓成武、張志民《杜甫詩全譯》23,PDF93

【譯文】
〚3〛巢父頻頻搖頭，決計不在長安居留，將要東隱滄海，與煙霧共同飄流。
〚4〛您把詩卷永留人間，要去珊瑚叢生的東海垂釣竿。
〚5〛您就像龍蛇遠處深山大澤一樣遁世而去，此時正值春風料峭，四野陰沉，風景淒殘。
〚6〛蓬萊仙子駕著雲車而來，手指一片虛無之處，說那兒就是您的歸宿。
〚7〛自然是由於您的身上生有仙骨，世俗之人哪能知道您歸隱的緣故！
〚8〛出於對您的愛惜只想拚命留住您，您卻說：那人間富貴轉瞬卽逝，還不如草尖的露水歷時長久！
〚9〛蔡侯是個心懷淡泊不熱衷功名的人，對您的此行表示讚許，在清靜的夜晚，自家的階前擺上酒宴。
〚10〛琴兒停，宴會終，月光照殘席，引我惆悵生。巢父啊，您走後，何時才能把仙書寄給我？
〚11〛當您南尋禹穴見到李白時，就說我問詢他的近況如何。
=今====================================================
張志烈主編《杜詩全集（今注本）》1.82,PDF148

【異文、夾注】
〖指點虛無是征路〗指點虛無引歸路
〖道甫問信今何如〗道甫問訊今何如

【注釋】
〖1〗孔巢父，字弱翁，冀州（今河北冀縣）人，早年與李白、韓准、張叔明、陶沔、裴政一起隱居山東徂徠山（在今山東泰安市），號「竹溪六逸」。安史之亂基本平定後才開始做官。《舊唐書》有傳。謝病，是托病棄官，不一定是真病。孔巢父在長安拒絕入仕，決計東遊吳越，姓蔡的友人爲他設宴餞行，杜甫寫詩相贈。
〖巢父〗孔巢父。巢父又是傳説中帝堯時代一個著名的隱士。此處用來，語意相關。
〖掉頭〗搖頭，表示毫不猶豫。
〖不肯住〗不肯留在長安。
〖海〗東海。
〖煙霧〗指海上烟波浩渺的景象。
〖詩卷〗孔巢父有《徂徠集》，今不傳。
〖〗
〖〗
〖〗
〖〗
〖〗

【大意】
〚〛
〚〛
〚〛
=訳===================================================
下定雅弘、松原 朗《杜甫全詩訳注》0029,1.91

【異文、夾注】
〖1〗送孔巢父謝病歸游江東兼呈李白
〖巢父掉頭不肯住〗
〖東將入海隨煙霧〗
〖詩卷長留天地間〗
〖釣竿欲拂珊瑚樹〗
〖深山大澤龍蛇遠〗
〖春寒野陰風景暮〗
〖蓬萊織女迴雲車〗
〖指點虛無是征路〗
〖自是君身有仙骨〗
〖世人那得知其故〗
〖惜君只欲苦死留〗
〖富貴何如草頭露〗
〖蔡侯靜者意有餘〗
〖清夜置酒臨前除〗
〖罷琴惆悵月照席〗
〖幾歲寄我空中書〗
〖南尋禹穴見李白〗
〖道甫問信今何如〗

【注釋】
〖1〗
〖巢父掉頭不肯住〗
〖東將入海隨煙霧〗
〖詩卷長留天地間〗
〖釣竿欲拂珊瑚樹〗
〖深山大澤龍蛇遠〗
〖春寒野陰風景暮〗
〖蓬萊織女迴雲車〗
〖指點虛無是征路〗
〖自是君身有仙骨〗
〖世人那得知其故〗
〖惜君只欲苦死留〗
〖富貴何如草頭露〗
〖蔡侯靜者意有餘〗
〖清夜置酒臨前除〗
〖罷琴惆悵月照席〗
〖幾歲寄我空中書〗
〖南尋禹穴見李白〗
〖道甫問信今何如〗

【題意】
制作時、制作地は前詩と同じ。孔巣父[]が病気を理由に官を辞し、長江の束南地域（江蘇省南部と浙江省）ヘと旅に出るのを見送る宴の席で作り、あわせて会稽（浙江省）に滞在中の李白（⮕「人物說明」）に宛てたもの。孔巣父は杜甫と李白共通の友人で、字[]は弱翁[]。李白ら五人とともに徂徠[]山[]（山東省）に隱居し、「竹渓[]の六逸[]」と呼ばれた。なお、杜甫は散文「雑述」の中でも孔巣父のことを褒め称えている。詳注一·五四、鈴木注一·四八。◯

【現代語訳】
孔巣父はかぶりを振ってこの地に留まろうとはせず、遙か東の海原[]に舟を浮かベて霧とともに漂[]おうとしている。◯
あなたの詩集は永遠に人間世界に留まり、あなたが垂らす釣り糸はサンゴの枝をかすめることだろう。』◯
龍や蛇のひそむ遠い彼方の深山幽谷に向かうあなたを、曇って肌寒い春の野辺で見送れば景色は暮色に包まれてゆく。◯
織姫[]が蓬萊[]山[]から雲の車をめぐらして迎えにあがり、あれがあなたの進むベき道なのだと虚空を指さしている。』◯
あなたの身体には生まれつき仙人になる骨相があらわれているのに、世間の人々にはあなたが隠遁しようとしているその理由が理解できないのだ。◯
あなたが去るのを残念がって懸命に引き留めようとしているが、あなたにとっては富と地位など草の上の露よりはかないものなのだ。』◯
蔡[]どのはもの静かな方だがあなたへの溢れる思いから、清々[]しい夜に前庭の石段の近くで酒宴を設けてくれた。◯
琴の演奏が終わって悲しみに沈んでいると月は宴席を明るく照らしだす。あなたが私に仙界から便りをくれるのは何年後のことだろう。◯
もし南方の禹[]穴[]を訪れて李白に会うことがあったなら、「今どうしているのかい、と杜甫が尋ねていたよ」といってくれないか。』◯

･語釈
〇掉頭 頭をふる。否定や拒否の意思表示。友人たちの慰留を断った。◯
〇詩巻 詩集。『草堂詩箋』巻二によれば、孔巣父には『徂徠[]集[]』という詩文集があり、世に出回っていたという。◯
〇釣竿 釣り竿。第二句「東将入海随煙霧」を承ける。釣りは隠者の生活を代表する行為。◯
〇珊瑚樹 樹枝の形状をした、いわゆる宝石サンゴ。その美しい色や形から、古来南方の地方で採取され、宝石として利用された。孔巣父が向かおうとしている江東（浙江省）が南方なので、ここでは南方の風物であるサンゴに言及した。◯
〇龍蛇 龍と蛇。『春秋[]左氏[]伝[]』襄公[]二十一年に「深山[]大沢[]、実[]に龍蛇[]を生[]む」。一説に、傑出した人物の喩えとして孔巣父に比したとも（鈴木注）。◯
〇蓬萊 東海にあるという神山の一つ。◯
〇織女 織姫[]のことだが、ここでは借りて仙女を指す。織女星の分野[]（天上の星座に対応する地上の地域）が孔巣父が向かおうとしている呉越（江東）に当たるので、この語を用いた。◯
〇虛無 虚空と同じ。前漢·司馬相如「大人[]の賦[]」に「虚無に乗じて上に仮る」。◯
〇那 どうして。反語の語気を表す。口語的な語。◯
〇苦死 懸命に。しきりに。口語的な語。◯
〇蔡侯 蔡は姓、侯は官人に対する尊称。餞別の宴の主催者だが、詳しい事迹は不詳。◯
〇置酒 酒席を設ける。◯
〇前除 庭から家にあがる石段。◯
〇惆悵 失意に沈んで悲しむ様子。双声語「チュウチョウ」。◯
〇空中書 仙界から届けられる書簡。昔、ある少年が一人の道士のお供をし、空を飛んで蓬萊山の仙人のもとへ連れていかれた。そこで一通の書簡を預かり、また空を飛んで広陵（江蘇省）の史宗のもとに届けたという話（梁·慧皎[]『高僧[]伝[]』巻一〇）を踏まえる。◯
〇禹穴 会稽山（浙江省）にある洞穴。伝說上の聖王である禹（⮕「人物說明」）が葬られた場所とされる。◯
=====================================================

講1/91,仇1/54,校1/111,虎1/48,全23,新1/34,今1/82,趙1/34,臆69,心1/222,鏡32,銭1/20,洙0124,唐7/2259
