0027 對雨書懷走邀許主簿

東岳雲峯起，溶溶滿太虛。
震雷翻幕燕，驟雨落河魚。
座對賢人酒，門聽長者車。
相邀愧泥濘，騎馬到階除。
=====================================================
〚1〛浦注：「走，走筆也。」仇注：「走邀，遣人持詩往邀也。」
〚3〛雲峯，李植曰：「如峯之雲也。」溶溶，雲盛貌。太虛，天空。
〚4〛顧宸曰：燕巢於幕，固危矣，經震雷必翻，翻從震生；魚本河中之物，經驟雨，若
挾之而升，從上落下，此亦借天雨魚之意，甚言雨勢之大也，落從驟生。二句總言泰山之
雲能使雷雨頃刻而至。
永明按：顧宸描述的「天雨魚」，應是龍捲風所致。
〚5〛邵傅曰：「對乃自對，無人共飲。」賢人酒，指濁酒。長者車，指許主簿。江浩然
曰：「曰『聽』者，屛息以候許至也，恐雨聲與車聲相亂，故用一『聽』字。」
〚5，6〛吳見思曰：「上四句是對雨書懷，此二句方是邀許主簿。下又緊接對雨，雖大
雨之後，泥濘難行，然騎馬可直到階除，無以雨爲辭也。」姜宸英曰：「邀其冒雨必來，
直到階除始下馬者，非徒恐其泥濘難行，實以長者之禮相待，其迎許之恭如此。」

張溍曰：起句寫山中雨景如畫，不可那用。二聯寫卒風注雨，最奇最確。三聯工而雅。結
句合題又甚真。
=粵====================================================
0027 對雨書懷走邀許主簿
deoi3 jyu5 syu1 waai4 zau2 jiu1 heoi2 zyu2 bou6

東岳雲峯起，溶溶滿太虛。
dung1 ngok6 wan4 fung1 hei2, jung4 jung4 mun5 taai3 heoi1
平仄平平仄，平平仄仄平
-----------------------------------------------------
震雷翻幕燕，驟雨落河魚。
zan3 leoi4 faan1 mok6 jin3, zaau6 jyu5 lok6 ho4 jyu4
仄平平仄仄，仄仄仄平平
-----------------------------------------------------
座對賢人酒，門聽長者車。
zo6 deoi3 jin4 jan4 zau2, mun4 ting1 zoeng2 ze2 geoi1
仄仄平平仄，平平仄仄平
-----------------------------------------------------
相邀愧泥濘，騎馬到階除。（魚韻）
soeng1 jiu1 kwai5 nai4 ning6, kei4 maa5 dou3 gaai1 ceoi4
平平仄平仄，平仄仄仄平（出句特定平仄）

魚韻「車」讀ㄐㄩ，geoi1。濘，去聲。
=====================================================
蕭滌非主編《杜甫全集校注》1.27
〚3〛虚
〚4〛鷰
〚6〛堦
=====================================================
《欽定全唐詩》1.2524
〚1〛對雨書懷走邀許十一簿公
〚3〛峰、虚
〚4〛飜
〚6〛媿
=====================================================
《全唐詩》7.2393
〚1〛對雨書懷走邀許十一簿公
=====================================================
王嗣奭《杜臆》3
=====================================================
錢謙益《錢注杜詩》1.292
魏略。太祖時禁酒。而人竊飲之。故難言酒。以濁酒爲賢人。清酒爲聖人。
=====================================================
顧宸《辟疆園杜詩註解》7.5
〚5〛公自謙以濁酒邀許耳。……酒雖濁，而意未嘗不誠也。
=====================================================
仇兆鰲《杜詩詳注》1.15
聽，平聲。
=浦====================================================
浦起龍《讀杜心解》2.335
〚1〛走，走筆也。
〚3〛《公羊傳》：觸石而出，膚寸而合，不崇朝而遍雨乎天下者，其泰山之雲乎。
〚5〛《魏志》：以酒清者爲聖人，濁者爲賢人。《陳平傳》：平家負郭窮巷，門外多長
者車轍。

八句一滾下，作一幅尺牘看。上四，由「雲」而「雷」、而「雨」，從雨前遞到對雨也。
五、六，對酒懷人，所謂書懷也。七、八，結出走邀意。
◯「落河魚」本常語，注家雜引書符隕魚等事，直堪捧腹。虞元昌說此詩亦太遠。
=====================================================
楊倫《杜詩鏡銓》4
=====================================================
韓成武、張志民《杜甫詩全譯》6
泰山上湧起山峯一樣的雲層，無邊無際，遮滿天空。震雷驚翻了帷幕上的燕子，驟雨使河
魚沉入河底。此時我面對著座席前擺好的濁酒，側耳傾聽您的車馬來到門前的聲音。唉，
在雨天泥濘的時候邀您來作客，實感愧疚，不過還是希望您能騎馬來到我的階前。
=====================================================
張志烈主編《杜詩全集（今注本）》1.14
〚4〛此句寫暴雨之猛使河魚落而潛伏。
〚6〛踏著泥濘騎馬到來表示慚愧。

永明按：

〚6〛姜宸英之說（旣表愧意，亦表敬意）勝。
=====================================================
講1/50，仇1/15，校1/27，虎1/11，全6，新1/8，今1/14，趙1/4，臆3，心2/335，鏡4，銭1/292，洙0923，唐7/2393，顧7/4
