0027 對雨書懷走邀許主簿

東岳雲峯起，溶溶滿太虛。
震雷翻幕鷰，驟雨落河魚。
座對賢人酒，門聽長者車。
相邀愧泥濘，騎馬到堦除。
=====================================================
走，走筆。遣人持書往邀。雲峯，如峯之雲。溶溶，雲盛貌。太虛，天空。顧宸曰：
燕巢於幕，固危矣，經震雷必翻，翻從震生；魚本河中之物，經驟雨，若挾之而升，
從上落下，此亦借天雨魚之意，甚言雨勢之大也，落從驟生。二句總言泰山之雲能使雷雨
頃刻而至。

對乃自對，無人共飲。賢人酒，指濁酒。長者車，指許主簿。曰聽者，屏息以候許至也，
恐雨聲與車聲相亂，故用一聽字。上四句是對雨書懷，此二句方是邀許主簿。邀其冒雨
必來，直到階除始下馬者，非徒恐其泥濘難行，實以長者之禮相待，其迎許之恭如此。

張溍曰：起句寫山中雨景如畫，不可那用。二聯寫卒風注雨，最奇最確。三聯工而雅。
結句合題又甚真。
=====================================================
泰山上湧起山峰一樣的雲層，無邊無際，遮滿天空。震雷驚翻了帷幕上的燕子，驟雨使
河魚沉入河底。此時我面對著座席前擺好的濁酒，側耳傾聽您的車馬來到門前的聲音。
唉，在雨天泥濘的時候邀您來作客，實感愧疚，不過還是希望您能騎馬來到我的階前。
=====================================================
魚韻。
―|――|，――||―。
|――||，|||――。
||――|，――||―。
――|―|，―||――。
=====================================================
參考
仇15

講1/50，仇1/15，校1/27，虎1/11，全6，新1/8，今1/14，趙1/4，臆5，心2/335，鏡4，銭1/292，洙0923，唐7/2393，顧7/4
