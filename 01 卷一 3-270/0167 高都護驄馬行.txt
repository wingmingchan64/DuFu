0167 高都護驄馬行

安西都護胡青驄，聲價歘然來向東。
此馬臨陣久無敵，與人一心成大功。
功成惠養隨所致，飄飄遠自流沙至。
雄姿未受伏櫪恩，猛氣猶思戰場利。
腕促蹄高如踣鐵，交河幾蹴曾冰裂。
五花散作雲滿身，萬里方看汗流血。
長安壯兒不敢騎，走過掣電傾城知。
青絲絡頭爲君老，何由卻出橫門道。
=====================================================
《全唐詩》7.
〚〛
=====================================================
講1/127，仇1/86，校1/167，虎1/81，全34，新1/57，今1/71，趙1/135，臆17，心1/225，鏡28，銭1/10，洙0112，唐7/2255
