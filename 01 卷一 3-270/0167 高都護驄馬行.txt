0167 高都護驄馬行

安西都護胡青驄，聲價欻然來向東。
此馬臨陣久無敵，與人一心成大功。
功成惠養隨所致，飄飄遠自流沙至。
雄姿未受伏櫪恩，猛氣猶思戰場利。
腕促蹄高如踣鐵，交河幾蹴曾冰裂。
五花散作雲滿身，萬里方看汗流血。
長安壯兒不敢騎，走過掣電傾城知。
青絲絡頭爲君老，何由卻出橫門道。
=====================================================
〚〛⑴高都護：即高仙芝，唐玄宗時期著名軍事將領。都護：官名。唐朝置六大都護府，統轄邊疆地區，都護府長官稱“都護”。驄（cōng）馬：青白色相雜的馬。
⑵胡青驄：西域的駿馬。
⑶聲價：名譽身價。歘（xū）：同“忽”。
⑷臨陣：謂身臨戰陣。
⑸大功：大功業，大功勞。
⑹惠養：猶豢養。隨所致：隨所託身之主人。
⑺流沙：泛指西北沙漠地區。
⑻櫪（lì）：馬槽。
⑼猛氣：勇猛的氣勢或氣概。
⑽腕（wàn）：一作“踠（wǎn）”，馬腳與蹄相連接的部位。踣（bó）鐵：踏地如鐵，比喻馬蹄堅硬有力。踣：踏地。
⑾“交河”句：言交河有層積之冰，馬幾度蹴踏之而破裂。交河：西域河名，源出交河縣，流經高昌縣。幾蹴（cù）：幾次踩踏。
⑿五花：唐人喜將駿馬鬃毛修剪成瓣以為飾，分成五瓣者，稱“五花”。
⒀“萬里”句：極寫馬的材力，必須萬里，方見流汗。
⒁壯兒：猶健兒。
⒂掣（chè）電：閃電。亦以形容迅疾。傾城知：全城無人不曉。
⒃青絲：指馬繮繩。絡（luò）頭：馬籠頭。
⒄橫門：代長安城北西起第一門，是通向西域的大道。
=粵====================================================
陳永明《杜甫全集粵音注音》

【注音】
高都護驄馬行
gou1 dou1 wu6 cung1 maa5 hang4

安西都護胡青驄，聲價欻然來向東。
on1 sai1 dou1 wu6 wu4 cing1 cung1, sing1 gaa3 fat1 jin4 loi4 hoeng3 dung1
-----------------------------------------------------
此馬臨陣久無敵，與人一心成大功。
ci2 maa5 lam4 zan6 gau2 mou4 dik6, jyu5 jan4 jat1 sam1 sing4 daai6 gung1
-----------------------------------------------------
功成惠養隨所致，飄飄遠自流沙至。
gung1 sing4 wai6 joeng5 ceoi4 so2 zi3, piu1 piu1 jyun5 zi6 lau4 saa1 zi3
-----------------------------------------------------
雄姿未受伏櫪恩，猛氣猶思戰場利。
hung4 zi1 mei6 sau6 fuk6 lik1 jan1, maang5 hei3 jau4 si1 zin3 coeng4 lei6
-----------------------------------------------------
腕促蹄高如踣鐵，交河幾蹴曾冰裂。
wun2 cuk1 tai4 gou1 jyu4 baak6 tit3, gaau1 ho4 gei2 cuk1 cang4 bing1 lit6
-----------------------------------------------------
五花散作雲滿身，萬里方看汗流血。
ng5 faa1 saan3 zok3 wan4 mun5 san1, maan6 lei5 fong1 hon1 hon6 lau4 hyut3
-----------------------------------------------------
長安壯兒不敢騎，走過掣電傾城知。
coeng4 on1 zong3 ji4 bat1 gam2 kei4, zau2 gwo3 zai3 din6 king1 sing4 zi1
-----------------------------------------------------
青絲絡頭爲君老，何由卻出橫門道。
cing1 si1 lok3 tau4 wai6 gwan1 lou5, ho4 jau4 koek3 ceot1 gwong1 mun4 dou6

【韻部】
〚3.1.7〛驄：東韻
〚3.2.7〛東：東韻
〚4.2.7〛功：東韻
〚5.1.7〛致：寘韻
〚5.2.7〛至：寘韻
〚6.2.7〛利：寘韻
〚7.1.7〛鐵：屑韻
〚7.2.7〛裂：屑韻
〚8.2.7〛血：屑韻
〚9.1.7〛騎：支韻
〚9.2.7〛知：支韻
〚10.1.7〛老：皓韻
〚10.2.7〛道：皓韻

【體裁】
七古

【補充說明】
〚10.2.5〛橫，郭知達注謂音光。另《集韻》：音光，漢門名。此音爲平聲。《中華新字典》有 gong3 之讀音，音近，然讀去聲。
〚10.2.7〛道，《唐韻》上聲字，與「老」同屬皓韻。
=典====================================================
《引典出處》

【注釋】
〖1〗《漢書·傅常鄭甘陳段傳第四十》：吉旣破車師，降日逐，威震西域，遂幷護車師以西北道，故號都護。[師古曰：「並護南北二道，故謂之都。都猶大也，總也。」]都護之置自吉始焉。
〖安西都護胡青驄〗
〖聲價欻然來向東〗
〖此馬臨陣久無敵〗
〖與人一心成大功〗《左傳·僖公十五年》：慶鄭曰：「古者大事，必乘其產，生其水土而知其人心，安其教訓而服習其道，唯所納之，無不如志。今乘異產，以從戎事，及懼而變，將與人易。亂氣狡憤，陰血周作，張脈僨興，外強中乾。進退不可，周旋不能，君必悔之。」
〖功成惠養隨所致〗
〖飄飄遠自流沙至〗
〖雄姿未受伏櫪恩〗
〖猛氣猶思戰場利〗
〖腕促蹄高如踣鐵〗
〖交河幾蹴曾冰裂〗
〖五花散作雲滿身〗
〖萬里方看汗流血〗
〖長安壯兒不敢騎〗
〖走過掣電傾城知〗
〖青絲絡頭爲君老〗
〖何由卻出橫門道〗
=郭===================================================
郭知達《新刊校定集注杜詩》臺PDF1.109,中PDF2.52,四1068-14

【異文、夾注】
〖1〗高都護騘馬行
〖安西都護胡青驄〗安西都護胡青騘
〖聲價欻然來向東〗聲價歘然來向東
〖此馬臨陣久無敵〗此馬臨陣乆無敵
〖飄飄遠自流沙至〗飄飄[一作颻]逺自流沙至
〖何由卻出橫門道〗何由却出橫門道

【注釋】
〖1〗《前漢》：鄭吉爲衞司馬，使護鄯善以西南道。吉旣破車師，降日逐，威震西域，遂幷護車師以西北道，故號都護。都護之置，自吉始焉。師古曰：都護南北二道，故謂之都。都猶大也。唐安西郡，東至焉蓍鎭，去交河郡七百里，南鄰吐蕃，西連疏勒，去蔥嶺七百里，北拒突厥。貞觀中，初置安西都護府於西州。顯慶中，移於龜茲城。
〖聲價欻然來向東〗顏延年《赭白馬賦》：聲價隆振。又曰：欻聳躍以鴻驚。《漢·樂志》：太初四年，獲宛馬，歌曰：天馬來，歷無草。徑千里，循東道。注：馬從西而來東也。◯趙云：欻，音許勿反，有所吹起貌。左太沖曰：何爲欻來遊也？言自西來東，若吹而來也。
〖與人一心成大功〗趙云：顏延年賦：婉柔心而待御。慶鄭諫晉侯曰：古者大事，必乘其產，生其水土，而知人心。今乘異產，將與人易。
〖飄飄遠自流沙至〗顏延年賦：願終惠養，蔭本枝兮。《天馬歌》：天馬徠，從西極，涉流沙，九夷服。
〖雄姿未受伏櫪恩〗顏延年：弭雄姿以奉引。傅玄《鷹賦》：雄資邈代，逸氣橫生。魏武《樂府》曰：老驥伏櫪，志在千里。梁元帝謝馬啟：矧伊伏櫪，彌結懷恩。
〖猛氣猶思戰場利〗傅玄《鷹賦》：六離猛氣。又隋魏彥《深賦》：資五方之猛氣。
〖交河幾蹴曾冰裂〗唐安西去交河郡七百里。顏延年賦：經玄蹄而雹散，歷素支而冰裂。《神異經》：蹄之如汗，腕可握。◯趙云：曾音層，是冰之名，東方朔《神記》曰：北方有曾冰萬里，厚百丈，有鼷鼠在冰下焉。謝靈運《苦寒行》曰：峨峨曾冰食，紛紛霰雪落。今公言交河西邊之地，有曾積之冰，馬幾度蹴踏之而破裂。舊注卻引顏賦，非是。在馬使蹴字出宋書：何偃對劉瑀：何不著鞭，使致千里之間？曰：一蹴青雲，何至與駑馬爭路？此所謂公詩無一字無來處矣。
〖五花散作雲滿身〗趙云：言馬之貴。公又曰：箇箇五花文是也。
〖萬里方看汗流血〗《天馬歌》：體容與兮逝萬里。又曰：霑赤，汗沫流赭。顏延年賦曰：膺門沫赭，汗溝走血。應劭曰：大宛馬，汗血霑濡也。《戰國策》：白汗交流。趙云：《周穆王傳》：驊騮、騄耳，日馳三萬里。
〖走過掣電傾城知〗沈休文詩曰：長安輕薄兒。晉傅玄詩：童女掣電策，童兒挽雷車。李延年詩：一顧傾人城。◯趙云：上句以善高都護之獨能騎也，下句言馬之行如電，舉國皆知。舊引傅玄詩，非是。
〖何由卻出橫門道〗梁簡文帝《紫騮馬》詩：青絲縣玉𩍐。又云：宛轉青絲鞚。《莊子》：穿牛鼻，絡馬首。◯趙云：鮑照詩：驄馬金絡頭也。馬展效在於壹戰，則雖被青絲之飾以老，不若出橫門以致功也。此與前所謂猶思戰場利之意，相爲終始。漢宮殿名曰：長安有橫門。又《成帝紀》注：《三輔黃圖》云：橫門北面西頭第一門，橫音光，其字從木，非縱撗之撗也。
=黃====================================================
黃希、黃鶴《黃氏補千家註紀年杜工部詩史》PDF114

【異文、夾注】
〖1〗高都護驄馬行[天寶七載作]
〖安西都護胡青驄〗安西都護胡青騘
〖聲價欻然來向東〗聲價歘然來向東
〖飄飄遠自流沙至〗飄飄[一作颻]遠自流沙至
〖何由卻出橫門道〗何由却出橫門道

【注釋】
〖1〗師曰：高適爲哥舒翰掌書記，甫嘗送以詩云：「十年出幕府，自可持旌麾。」至是爲安西都護，其言豈不有徵。◯補注：鶴曰：按新舊史，適未嘗爲安西都護，乃高仙芝。按本傳：開元末，爲安西副都護、四鎭都知兵馬使。天寶九載，討小勃律。是年八月，以小勃律王幷妻還連雲堡，於是大食諸胡七十二國皆降附。未幾，擢仙芝鴻臚卿，假御史中丞，代夫蒙靈察爲四鎭節度使，又加左金吾衞大將軍。此詩當作於天寶七載。梁權道雖知非高適，編之於天寶十一載，然仙芝九載已入朝，拜開府儀同三司，又爲羽林大將軍，不應詩題尙曰高都護。
〖聲價欻然來向東〗洙曰：唐安西郡，東至烏耆鎭，去交河郡七百里；西鄰吐蕃，西連疏勒，去蔥嶺七百里；北拒突厥。貞觀初，置西都護府於西州。顯慶中移於龜茲城。顏延年《赭白馬賦》：聲價隆振。又曰：欻聳躍以驚鴻。◯補注：希曰：《舊史》：貞觀二十四年，平高昌，以其地置四州，於西州置安西都護府。《後漢》：袁紹曰：坐作聲價。欻，暴起也。《莊子》：朝菌。注云：欻生芝也。張平子《思玄賦》：欻神化而蟬蛻兮。鶴曰：《唐會要》：吐谷渾界青海，周回八九百里，中有小山，放馬於其上，言得龍種。嘗得波斯草馬，放入海中，因生驄駒，曰行千里。故世上有青海驄。此名胡青驄，或本此。
〖與人一心成大功〗趙曰：臨陣成功，指言高都護所御也。
〖功成惠養隨所致〗洙曰：顏延年賦：願終惠養，蔭本枝兮。
〖飄飄遠自流沙至〗劉曰：《天馬歌》：天馬徠，從西極。涉流沙，九夷服。
〖雄姿未受伏櫪恩〗洙曰：顏延年賦：弭雄姿以奉引。魏武樂府：老驥伏櫪，志在千里。梁元帝《謝馬啟》：矧伊伏櫪，彌結懷恩。
〖猛氣猶思戰場利〗洙曰：隋魏彥《深賦》：資五方之猛氣。趙曰：言雖居皁棧，而非馬之本心，故思奮於戰場以爲利耳。
〖腕促蹄高如踣鐵〗趙曰：腕欲促，蹄欲高，又穩如踣鐵，皆馬之奇也。
〖交河幾蹴曾冰裂〗洙曰：唐安西去交河七百里。顏延年賦：經玄蹄而雹散，歷素支而冰裂。趙曰：曾冰，是冰名。東方朔《神異記》曰：北方有曾冰萬里，厚百丈。今公言交河西邊之地有曾積之冰，馬幾度蹴踏之而破裂。舊引顏賦「經玄蹄而雹散，歷素支而冰裂」，非是。蓋賦謂騎射耳。玄蹄、素支，皆射帖名，而雹散、冰裂，皆射帖聲，與馬踏冰裂之義豈相干乎？
〖五花散作雲滿身〗孝祥曰：《西域傳》：大宛國多善馬，嶠山上有馬，不可得，因取五色牝馬置其下，與集，生駒，號天馬子。趙曰：此言馬之貴，如曰箇箇五花文是也。
〖萬里方看汗流血〗洙曰：《天馬歌》：體容與，迣萬里。又曰：霑赤汗，沫流赭。顏延年賦：膺門沫赭，汗溝走血。應劭曰：大宛馬汗血霑濡也。趙曰：汗血之姿，非萬里無以見。
〖走過掣電傾城知〗趙曰：言馬之行如電，舉國皆知。舊引傅玄詩童女掣電策，童兒挽雷車，非其義。宋曰：馬善行者，追風逐電，走過如掣電，蓋言疾也。不敢騎，畏其太疾。
〖何由卻出橫門道〗鄭曰橫音光洙曰梁簡文鄭曰：橫，音光。洙曰：梁簡文帝《紫騮馬》詩：青絲縣玉𩍐。又云：宛轉青絲鞚。《莊子》：穿牛鼻，絡馬首。馬曰：方肅宗中興，安史之難已平，吐蕃不敢入寇，故此馬老於絡頭，無緣再出橫門，甫厭亂願治之心可見。

【校記】
1. 「雄姿未受伏櫪恩」注引梁元帝《謝馬啟》，原題爲《謝晉安王賜馬啟》，見《藝文類聚》九十三。
2. 「交河幾蹴曾冰裂」注引顏延年《赭白馬賦》：「經玄蹄而雹散，歷素支而冰裂」，古本「支」作「皮」；後文之趙注之引文又復爲「支」，然「玄蹄、素支，皆射帖名」，「支」又復爲「皮」。一律從四庫本改爲「支」。
=蕭====================================================
蕭滌非主編《杜甫全集校注》1.167,djvu344

【異文、夾注】
〖欻〗歘
〖爲〗為
〖卻出橫〗却出横
=全====================================================
《全唐詩》7.2255,PDF7.34,《御製全唐詩》2371

【異文、夾注】
〖1〗高都護驄馬行[高仙芝。開元末爲安西副都護。]
〖惠養〗惠養[赭白馬賦。願終惠養。]
〖飄飄〗飄飄[一作颻]
〖腕促〗腕[一作踠]促
〖五花〗五花[翦鬃爲辮。或三花。或五花。或云印以三花飛風之字。]
〖橫門道〗橫門道。[長安城北出西頭第一門曰橫門，其外有橫橋。]*

【校記】
《御製全唐詩》
〚3.2.3〛欻作歘
〚5.2.3〛遠作逺
〚10.2.3〛卻作却
=名====================================================
《名家注評全唐詩》344,PDF402

【注釋】
〖1〗高都護：卽高仙芝。仙芝天寶八載入朝。
〖胡青驄〗西域的駿馬。馬青白色曰驄。
〖欻〗同「忽」。
〖惠養〗豢養。
〖櫪〗馬槽。
〖猛氣猶思戰場利〗
〖踣鐵〗踣：音博，踏也。踣鐵，言馬蹄之堅，踏地如鐵。
〖幾蹴〗不止一次。
〖雲滿身〗身如雲錦。唐代宗賞賜郭子儀九花虯馬，額高九寸，毛拳如鱗，身被丸花，故以爲名。
〖傾城知〗全城無人不曉。
〖橫門道〗漢時長安城西北頭第一門叫「橫門」，是通向西域的大道。

【評論】
張綖《杜工部詩通》：凡詩人題詠，必胸次高超，下筆方能卓絕。此詩「雄姿未受伏櫪恩，猛氣猶思戰場利」，「青絲絡頭爲君老，何由卻出橫門道」，如此狀物，不唯格韻特高，亦見少陵人品。若曹唐《病馬》詩：「一朝千里心猶在，曾敢潛忘秣飼恩。」乃乞兒語也。
王嗣奭《杜臆》：「與人一心成大功」，此盛贊馬德，卽所謂「其堪託死生」也。下文猛氣思戰場，萬里看流血，壯兒不敢騎，卻出橫門道，節節俱蒙此意，寫得雄駿絕倫，「語不驚人死不休」，洵足空前絕後矣。
=奭====================================================
王嗣奭《杜臆》12,PDF65,18,PDF1.63,92,PDF1.211

【評論】
此贊馬德，亦以「與人一心成大功」盡之。用人亦然，非獨馬也。至於「長安壯兒不敢騎」，與「青絲絡頭爲君老」，尤極致意。此「爲君」與前「一心」相照，蓋唯豪傑能用豪傑，徒愛之養之而不能用之，雖豪傑何以自見乎？騏驥伏櫪，空負千里之志矣。
PDF1.211
《通》云：凡詩人題詠，必胸次高，下筆方卓絕。此詩如「雄姿」二句，「青絲」二句，如此狀物，不唯格韻高，亦足見少陵人品矣。若曹唐《病馬》詩：「一朝千里心猶在，爭敢潛忘秣飼恩？」乞兒語也。

【按語】
曹唐，唐人。《病馬五首呈鄭校書章三吳十五先輩》其三：
不剪焦毛鬣半翻，何人別是古龍孫。霜侵病骨無驕氣，土蝕驄花見臥痕。
未噴斷雲歸漢苑，曾追輕練過吳門。一朝千里心猶在，爭肯潛忘秣飼恩。
=====================================================
錢謙益《錢注杜詩》
=仇====================================================
仇兆鰲《杜詩詳註》1.86,PDF1.159,津PDF2.58,PDF1.156

【異文、夾注】
〖聲價欻然來向東〗聲價欻[許勿切]然來向東
〖飄飄遠自流沙至〗飄飄[一作颻]遠自流沙至
〖腕促蹄高如踣鐵〗腕[一作踠]促蹄高如踣[音匐]鐵
〖交河幾蹴曾冰裂〗交河幾蹴曾[同層]冰裂
〖萬里方看汗流血〗萬里方看[平聲]汗流血
〖長安壯兒不敢騎〗
〖走過掣電傾城知〗
〖青絲絡頭爲君老〗青絲絡頭爲[去聲]君老
〖何由卻出橫門道〗何由却出横[孟康音光]門道

【大意】
〚3-4〛此言驄馬在邊，而有功行陣。
〚5-6〛此言驄馬在廏，而不忘戰伐。
〚7-8〛此言其形相、精力之出羣。◯上云流沙，此云交河，正見來自遠地也。
〚9-10〛末用感慨作結，卽老驥伏櫪，志在千里之意。◯此章四段，各四句。

【注釋】
〖1〗按：高仙芝平少勃律，在天寶六載。是年，大食諸部七十二國皆降附。八載，入朝，詩云「飄飄遠自流沙至」，又云「長安健兒不敢騎」，正其時也。九載，仙芝討石國，俘其王以獻，則知次年又往邊疆矣。此詩當是天寶八載所作。黃云七載，梁云十一載，皆非。《漢書·鄭吉傳》：吉威震西域，遂幷護車師以西北道，故號都護。都護之置，自吉始焉。注：並護南北二道，故謂之都。
〖安西都護〗《舊唐書》：貞觀十七年，置安西都護府於西州。顯慶三年，移治龜茲國城。于闐以西，波斯以東，十六都護府隸焉。
〖胡青驄〗《隋書》：西域吐谷梁有青海，中有小山，至冬冰合，嘗得波斯馬放入海，因生驄馬，日行千里，故時稱青海驄馬。◯胡青驄，猶《淮南子》所云胡駿馬。古詩：躑躅青驄馬。《廣韻》：驄，馬青白色。
〖聲價欻然〗《赭白馬賦》：聲價隆振。又：欻聳擢以驚。注：欻，忽也。
〖來向東〗漢《天馬歌》：天馬來，歷無草，徑千里，循東道。
〖臨陣〗戴暠詩：刀環臨陣鳴。
〖無敵〗《史記》：項王謂亭長曰：「吾騎此馬五歲，所向無敵。」
〖一心〗《國語》：戮力一心。《大戴禮》：均馬力，齊馬心。應德璉《慜驥賦》：展心力於知己兮。
〖大功〗《史記》：廉頗曰：「我爲趙將，有攻城野戰之大功。」
〖惠養〗《赭白馬賦》：願終惠養，蔭本枝兮。
〖飄飄〗曹植詩：飄飄隨長風。
〖流沙〗《元和郡縣志》：居延澤，在張掖縣東北一千六百里，卽古流沙。《天馬歌》：天馬徠，從西極，涉流沙。
〖雄姿〗《赭白馬賦》：弭雄姿以奉引。
〖伏櫪〗《漢書·李尋傳》馬不伏櫪，不可以趨道。注：伏櫪，謂伏槽櫪而秣之。
〖猛氣〗《西征賦》：何猛氣之咆勃。
〖戰場〗《戰國策》：張儀曰：「魏之地勢，固戰場也。」
〖腕促蹄高〗《南都賦》：馬踠餘足。《相馬經》：馬腕欲促，促則健，蹄欲高，高耐險峻。《齊民要術》：馬腕欲促而大，其間纔容靽，蹄欲得厚二三寸，硬如石。
〖踣鐵〗踣，踏也。邵注：踣鐵，言馬蹄之堅。
〖交河〗《元和郡縣志》：貞觀四年，於漢車師前王地置交河縣，取界內交河爲名。交河源出縣北天山，分流城下。《一統志》：今爲西番火州地。王洙注：唐安西去交河七十里。顧野王詩：交河冰未堅。
〖幾蹴曾冰裂〗趙曰：東方朔《神異記》曰：北方有層冰萬里，厚百丈。詩言交河有層積之冰，馬幾度蹴踏之而破裂也。舊引顏賦「經玄蹄而雹散，歷素皮而冰裂」，非是。蓋賦謂騎射耳。玄蹄、素皮，皆射帖名。而雹散、冰裂，皆射帖聲，與馬踏冰裂之義無涉。
〖五花〗《名畫錄》：開元內廏，有飛黃、照夜、浮雲、五花之乘。丹元子《步天歌》：五箇花文王良星。《李白集注》：五花，馬毛色也。又郭若虛云：五花者，剪鬃爲瓣，或三花，或五花。白樂天詩「馬鬛剪三花」，此另一說。
〖萬里〗《天馬歌》：經萬里兮歸有德。
〖汗流血〗《漢書》：李廣利獲汗血馬來。注：大宛舊有天馬種，蹋石汗血，汗從前肩髆小孔中出，如血。趙曰：汗血之姿，非萬里無以見。
〖長安〗鄭氏曰：長安，古雍州地，漢始都此。
〖掣電〗崔豹《古今注》：秦始皇有七馬，一曰追電。《隋書》：長孫晟爲總管，突厥畏之，見其赤馬稱爲閃電。趙注：此言馬行如電，舉國皆知耳。舊引傅玄詩「童女掣電策，童男挽雷車」，非其義。
〖傾城〗孫楚詩：傾城遠追送。注：傾，猶盡也。
〖青絲絡頭〗古樂府：青絲纏馬尾，黃金絡馬頭。
〖橫門道〗《漢·西域傳》：百官送至橫門外。《三輔黃圖》：長安城北，由西頭第一門，曰橫門，其外有橋，曰橫橋。程大昌《雍錄》：自橫門渡渭而西，卽是趨西域之路。◯遠注：出橫門道，言欲馳驅於戰場。

【評論】
張綎曰：凡詩人題詠，必胸次高超，下筆方能卓絕。此詩「雄姿未受伏櫪恩，猛氣猶思戰場利」，「青絲絡頭爲君老，何由卻出橫門道」，如此狀物，不唯格韻特高，亦見少陵人品。若曹唐《病馬》詩：「一朝千里心猶在，曾敢潛忘秣飼恩。」乃乞兒語也。
王嗣奭曰：「與人一心成大功」，此盛贊馬德，卽所謂「眞堪託死生」也。下文猛氣思戰場，萬里看流血，壯兒不敢騎，卻出橫門道，節節俱蒙此意，寫得雄駿絕倫，「語不驚人死不休」，洵足空前絕後矣。
胡應麟曰：七言古詩，槪曰歌行。余漫考之，歌之名義，由來遠矣。《南風》、《擊壤》興於三代之前，《易水》、《越人》作於七雄之世，而篇什之盛，無如《騷》之《九歌》，皆七古所始也。漢則《安世》、《房中》、《郊祀》、《鼓吹》，咸係歌名，並登樂府。或四言，上規風雅，或雜調，下倣《離騷》，名義雖同，體裁則異。孝武以還，樂府大演，《隴西》、《豫章》、《長安》、《京洛》、《東西門行》等，不可勝數，而行之名，於是著焉。較之歌曲，名雖小異，體實大同。至長、短、燕、鞠諸篇，合而一之，不復分別，又總而目之曰相和等歌。則知歌者，曲調之總名，原於上古。行者，歌中之一體，創自漢人，明矣。◯又曰：今人例以七言長短句爲歌行，漢魏殊不爾也。諸歌行，有三言者，《郊祀歌》、《董逃行》之類；四言者，《安世歌》、《善哉行》之類；五言者，《長歌行》之類，六言者，《上留田》、《妾薄命》之類。純用七字而無雜言，全取平聲而無仄韻，則《柏梁》始之，《燕歌》、《白紵》皆此體。自唐人以七言長短爲歌行，餘皆別類樂府矣。◯又曰：歌行，兆自《大風》、《垓下》、《四愁》、《燕歌》而後，六代寥寥，至唐大暢。王、楊四子，婉轉流麗，李、杜二家，逸宕縱橫。◯又曰：闔闢縱橫，變幻超忽，疾雷震電，淒風急雨，歌也。位置森嚴，筋脈聯絡，走月流雲，輕車熟路，行也。太白多近歌，少陵多近行。◯又曰：李、杜歌行，擴漢魏而大之，而古質不及。盧駱歌行衍齊梁而暢之，而富麗有餘。

【按語】
居延海 42.336174278070196, 101.24773533491151，張掖東北偏北，距張掖380公里。
=楊====================================================
楊倫《杜詩鏡銓》1.28,PDF1.98,早稻田2.19

【異文、夾注】
〖1〗高都護驄馬行

【評論】
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》34,PDF104

【譯文】
〚3〛安西都護毛色青白相間的驄馬，聲名大噪，隨着它主人東至長安。
〚4〛驄馬雖是牲畜，卻有人的感情，全心全意幫助它的主人建立大功。
〚5〛從前，驄馬立功西域，如今，它隨主人入朝，受着恩惠被豢養在廄裏。
〚6〛它不甘心接受伏櫪豢養的恩惠，它幷沒有衰老，故時刻不忘建功沙場。
〚7〛因為它腕促蹄高，踏地如鐵，所以幾次蹴踏，就使層積的交河冰破裂。
〚8〛它五花毛色散在各處，如滿身雲錦，奔馳萬里才能見到身上汗流如血。
〚9〛長安壯年都不敢騎乘它，騎術高手駕御它在城裏風馳電掣，全城人都知道它。
〚10〛帶上青絲絡頭老死，幷非它的志向，怎樣才能出橫門道，重新馳騁於戰場呢？
=今====================================================
張志烈主編《杜詩全集（今注本）》1.71,PDF137

【注釋】
〖1〗這首詩當作於天寶八載（749）。都護，官名，唐置六大都護府，統轄邊疆地區。高都護是高仙芝，他當時是安西副都護。安西大都護府設置於唐太宗貞觀年間，管轄于闐（今維吾爾自治區于闐縣）以西、波斯(今伊朗）以東十六都督府。唐玄宗天寶六載高仙芝破小勃律（唐代西域國名，其地在今帕米爾以南），八載奉詔入朝。杜甫此時正困守長安，見高仙芝帶來的西域良馬，故藉驄馬以言志，寄託自己的政治抱負和不能實現的感歎。首言馬的來歷，次寫馬的性格，再說馬的骨相，末敘馬的志願。全詩雄駿絕倫，無一句不精悍，「不惟格韻特高，示見少陵人品。」（仇注引張綖語）
〖安西都護〗高仙芝。
〖胡青驄〗西域產的青驄馬。馬青白色曰驄。
〖聲價〗聲譽與出身地位。
〖欻然〗驟然，忽然，表快速。
〖臨陣〗在戰場上。
〖與人一心〗能與主人同心一意。
〖惠養〗受到關心備至的豢養。語本《論語·公冶長》：「其養也惠」。
〖隨所致〗隨從主人的心意。致，同至。
〖飄飄〗飄飛的樣子。
〖流沙〗泛指西北沙漠地區。
〖伏櫪〗伏於槽中受飼養。櫪，馬槽。
〖猛氣〗威猛的氣勢。
〖腕促〗腕節粗短。促，短。
〖蹄高〗蹄子高厚。高，厚。這是良馬的特徵。《相馬經》說：「馬腕欲促，促則健；蹄欲高，高耐險峻。」
〖踣鐵〗言馬蹄之堅，踏地如鐵。踣，踏。
〖交河〗在今新疆維吾爾自治區吐魯番市西，這裏泛指西北高寒地區。
〖幾〗不止一次。
〖蹴〗踏。
〖曾〗同層。
〖五花〗馬毛色斑駁。
〖雲滿身〗如滿身雲錦。
〖萬里〗極言路程之遙遠。
〖汗流血〗據說漢代西域大宛國出產千里馬，長途征戰，汗從前肩髆小孔中流出，顏色如血，稱爲汗血馬。（《漢書·李廣利傳》注）
〖壯兒〗壯士。
〖掣電〗閃電。形容奔走迅速。
〖傾城知〗全城的人都知曉。
〖青絲絡頭〗用青絲套住馬絡頭。《漢樂府·陌上桑》：「青絲繫馬尾，黃金絡馬頭。」
〖何由卻出〗怎樣才能出去作戰。
〖橫門〗漢時長安城西北頭第一門叫「橫門」。出橫門渡渭水是通向西北的大道。

【大意】
〚3〛安西都護府的青驄馬，現來東方，本已很高的聲價驟然更增。
〚4〛讚揚馬在戰場上勇猛無敵，爲主人盡心竭力，建立大功勳。
〚5〛被主人豢養幷隨其心意，遠從西北沙漠地區飄飛而來。
〚6〛雄壯的英姿雖還沒有受到伏於槽中飼養的恩寵，但威猛的氣勢卻早已想到戰場上去建立功業。實際上這是詩以詠馬言志。
〚7〛青驄馬腕節短促蹄子高厚，踏地如鐵，多少次踏破了交河道上的層冰。
〚8〛寫馬的矯健有力：馬毛散開似滿身雲錦，奔馳萬里方見其汗流如血。
〚9〛長安城裏的壯士不敢騎乘此馬，奔走如閃電迅速，全城人無不知曉。
〚10〛如果青驄用青絲絡頭爲你死於槽櫪，那又怎樣才能奔出橫門通向西作戰的道路呢？此是代馬說話，有「老驥伏櫪，志在千里」之意。
=增====================================================
陳貽焮主編《增訂注釋全唐詩》PDF2.12

【注釋】
〖1〗天寶八載（749）作。都護：官名。唐置六大都護府，統轄邊疆地區。高都護卽高仙芝，事見新舊《唐書》本傳。天寶八載高仙芝奉詔入京朝覲，杜甫正困守長安，故寫此詩寄託自己的慨歎。
〖安西〗唐置安西都護府於龜兹（今新疆庫車縣一帶）。參見《唐會要》卷七三。
〖胡青驄〗西域的駿馬。馬毛色青白曰驄。
〖聲價〗聲譽。
〖欻然〗忽然。
〖此馬臨陣久無敵〗
〖與人一心成大功〗此兩句與《房兵曹胡馬》詩「所向無空闊，眞堪託死生」意相仿佛，寫出馬的品格。
〖惠養〗豢養。
〖隨所致〗聽從使命。
〖流沙〗泛指西北沙漠地區。漢郊祀歌《天馬》：天馬來，從西極。涉流沙，九夷服。
〖櫪〗馬槽。曹操《步出夏門行》：老驥伏櫪，志在千里。
〖腕促蹄高〗良馬的特徵。《齊民要術》卷六：蹄欲得厚而大，腕欲得細而促。
〖踣鐵〗踣：踏。踣鐵言馬蹄之堅，踏地如鐵。
〖交河〗在今新疆鄯善、吐魯番一帶，這裏泛指西北高寒地區。
〖五花〗形容馬毛色駁雜。
〖雲滿身〗滿身雲錦。舊注五花謂剪鬃爲辮，不確。
〖汗流血〗卽汗血馬。漢代西域大宛有千里馬，奔跑中汗從前肩髆小孔中流出，顏色如血。
〖掣電〗閃電，狀馬奔馳迅速。
〖傾城知〗全城無人不知曉。
〖橫門〗亦稱光門，爲漢代長安城北面西頭第一門，是通向西域的大門。
=訳===================================================
下定雅弘、松原 朗《杜甫全詩訳注》0037,1.127,1.223

【異文、夾注】
〖1〗
〖安西都護胡青驄〗
〖聲價欻然來向東〗聲價歘然來向東
〖此馬臨陣久無敵〗
〖與人一心成大功〗
〖功成惠養隨所致〗
〖飄飄遠自流沙至〗
〖雄姿未受伏櫪恩〗
〖猛氣猶思戰場利〗
〖腕促蹄高如踣鐵〗
〖交河幾蹴曾冰裂〗
〖五花散作雲滿身〗
〖萬里方看汗流血〗
〖長安壯兒不敢騎〗
〖走過掣電傾城知〗
〖青絲絡頭爲君老〗
〖何由卻出橫門道〗

【注釋】
〖1〗
〖安西都護胡青驄〗
〖聲價欻然來向東〗
〖此馬臨陣久無敵〗
〖與人一心成大功〗
〖功成惠養隨所致〗
〖飄飄遠自流沙至〗
〖雄姿未受伏櫪恩〗
〖猛氣猶思戰場利〗
〖腕促蹄高如踣鐵〗
〖交河幾蹴曾冰裂〗
〖五花散作雲滿身〗
〖萬里方看汗流血〗
〖長安壯兒不敢騎〗
〖走過掣電傾城知〗
〖青絲絡頭爲君老〗
〖何由卻出橫門道〗

【題意】
安西[]副都護[]であった高仙芝[]の葦毛[]の馬を目にして作った詩。「行[]」は「うた」の意。「驄馬」は白毛と黒毛が混じった葦毛の馬。天宝八載（七四九）、長安（陜西省西安市）での作。安西副都護は、西域統治と防衛のために設置された安西都護府（治所は亀茲[]、今の新疆[]ウイグル自治区クチャ県）の副司令官で、官位は正四品上。天宝六載（七四七）、唐に背いた小勃律[]国を高仙芝は兵を率いて討伐し、その国王を虜[]にして、天宝八載に長安に帰還した（『旧唐書』巻一〇四「高仙芝伝」）。詳注一·八六、鈴木注一·八一。

【現代語訳】
安西副都護の高仙芝殿が乗っている西域由来の駿馬[]の青海[]驄[]は、にわかに高い評価を得て東に向かい長安にやってきた。
この馬は戦場にあって長い間無敵をほこり、主人と心を一つに合わせて大きな手柄を立てたのだ。
手柄を立ててくれたので今後は手厚く世話をしようと、そう考えた主人に連れてこられるまま、遠い砂漠の彼方から飛ぶように軽々と駆けて都に到着した。
しかし雄壮なその姿は馬小屋で飼い馴らされるだけの恩寵にはまだ甘んじようとしない様子で、猛々[]しい覇気を放ってなおも戦場で勝利することを考えているかのようだ。
その足首は短く引き締まっていて蹄[]は分厚く、鉄を踏みしめるような足取りで、交河[]に幾[]重[]にも張った氷をいったい何度踏み割ったことだろう。
毛並みにはさまざまな模様が散らばって雲を全身にまとっているかのよう、万里を馳せた後[]にやっと血の汗を流す姿が見られるだろう。
長安の若者たちもこの馬に乗る度胸はない、なにしろ稲妻がひらめくような速さで疾走することを町中の者が知っているのだから。
青い糸で編んだ美しいおもがいをつけられて丁重に扱われ、主人の意向に沿って年を取っていったとしても、なんとかして横門[]の道から外に抜け出し、再び西域の戦場へ向かいたいという志は消えないだろう。

･語釈◯
〇胡青驄 西域由来の名馬の一種である青海驄。部族吐谷渾[]の支配地である青海湖[]の一帯に生まれた、西域のペルシャ産の牝馬を母にもつ、一日に千里を走る名馬（『隋書』巻八三「吐谷渾伝」）。一説に、「青驄[]」は黒みが勝[]っている葦毛の馬（『吉川注』筑摩版第一冊）。◯
〇聲債欻然 にわかに評判になる。「声価」は名声、評判。「欻然」は忽然と同じ。にわかに。一説に、「欻然」は下の「来向東」にかかり、にわかに東の方へやってきた、の意（鈴木注）。◯
〇人 馬の乗り手。ここでは高仙芝。◯
〇隨所致 主人に導かれるままに。一説に、連れて行かれる先々で、の意（『吉川注』）。◯
〇飄飄 鳥などが飛翔する様子。◯
〇流沙 西域の砂漠地帯。◯
〇伏櫪 馬小屋に突っ伏す。一説に、飼[]い葉桶[]に頭を伏せる（『吉川注』）。いずれにせよ、名馬が活躍の機会を与えられないまま飼い馴らされている様子。魏·曹操「歩[]出[]夏門[]行[]」に「老驥[]は櫪[]に伏[]するも、志[]は千[]里[]に在[]り」。◯
〇腕促 足首が短い。名馬の条件の一つ。「腕」は、脚と蹄[]をつなぐ湾曲した部位。◯
〇蹄高 蹄が厚い。ゃはり名馬の条件の一つ。◯
〇交河 交河県（新疆ウイグル自治区卜ルファン地区）を流れる川の名。◯
〇曾冰 幾重にも張った厚い氷。「曾」は層と同じ。◯
〇五花 馬の毛並みにある多彩な模様。一説に、馬のたてがみを五つに分けて編んだもの（『朱鶴齢注』巻一）。◯
〇汗流血 血の色の汗を流す。フェルガナ地方にあった大宛[]国で産する名馬は血のような色の汗を流し、「汗血[]馬[]」と呼ばれた。◯
〇掣電 稲妻をひらめかせる。馬の速さの形容。◯
〇傾城 町中の者が。城は都市のこと。ここでは長安。◯
〇青絲 青い糸。南朝·梁·元帝「紫騮[]馬[]」に「宛[]転]す青[]糸]の鞚[]」。一説に、黒い絹ひも（『吉川注』）。◯
〇絡頭 おもがい、またはそれを馬の頭につけること。おもがいは馬具の一種。馬の頭から頰にかけて装着させる組ひもで、くつわの固定や顔の装飾に用いる。◯
〇却 状況や心理、方向などの転折を表す副詞。ここでは。状況に逆らって、というニュアンス。◯
〇橫門 漢代の長安にあった城門の名。北側の城壁の一番西寄りにあり、西域に向かう人はここを通った。この門の名の場合は「横」を「こう」と読む。
=====================================================
講1/127,仇1/86,校1/167,虎1/81,全34,新1/57,今1/71,趙1/135,臆17,心1/225,鏡28,銭1/10,洙0112,唐7/2255
