0030 巳上人茅齋

巳公茅屋下，可以賦新詩。
枕簟入林僻，茶瓜留客遲。
江蓮搖白羽，天棘蔓青絲。
空忝許詢輩，難酬支遁詞。
=====================================================
上人，對僧人的尊稱。簟（diàn，tim5），竹席。遲，謂留客使遲延也。白羽，
扇。搖白羽，狀蓮之迎風而舞也。天棘，天門冬。忝，辱，謙詞。許詢，字元度，
東晉人。支遁，字道林，東晉高僧。
=====================================================
在巳公的茅屋下面，可以寫出新的詩篇。枕席鋪設在樹林間，多麼僻靜；用茶果待客，
長時間地把我挽留。江面上的蓮花像搖動著白色的羽毛，天門冬伸延著青翠的絲蔓。
我徒然忝列於許詢那樣的名人中，巳公則如高人支遁，精深的議論令我難以酬答。
=====================================================
支韻。
|――||，|||――。
|||―|，―――|―。
―――||，―||――。
―||―|，―――|―。

方回曰：入字當平而仄，留字當仄而平，許支二字亦然。間或出此，詩更峭健。又入字、
留字乃詩句之眼，與搖字、蔓字同，如必不可依平仄，則拗用之，尤佳耳。

尾聯對句。
=====================================================
參考
仇16