0022 劉九法曹鄭瑕丘石門宴集

秋水清無底，蕭然淨客心。
掾曹乘逸興，鞍馬到荒林。
能吏逢聯璧，華筵直一金。
晚來橫吹好，泓下亦龍吟。
=====================================================
〚1〛法曹，法曹司法参軍事。瑕丘，兗州。鄭瑕丘，鄭官於瑕丘也。
〚3〛蕭然，寂寥貌。「淨客心」略勝於「靜客心」。
〚4〛掾（ㄩㄢˋ，jyun6）曹，掾爲古屬官之通稱，劉爲法曹，故云。逸興，言超
邁之意興。
〚5〛聯璧，幷列之美玉，喻兩者可相媲（ㄆㄧˋ，pei3）美。此兼美劉、鄭也。華
筵，形容筵席之盛美。直，値。一金，黃金一斤。
〚6〛橫吹，橫笛。泓，水深貌。

吳見思曰：「秋水」二句，先從石門說起，惟其淨客心，故掾曹乘興，而鞍馬荒林也。能
吏聯璧，貼劉、鄭，華筵一金，貼宴集。下二句總結：橫吹，結宴集；泓下龍吟，結石門。
龍吟與橫吹映帶，正見「秋水清無底」也。古人作詩，結構嚴密，題面字字照應，學者
所當留心，餘倣此。

聯璧對一金，聯含二之意。
=粵====================================================
陳永明《杜甫全集粵音注音》

【注音】
劉九法曹鄭瑕丘石門宴集
lau4 gau2 faat3 cou4 zeng6 haa4 jau1 sek6 mun4 jin3 zaap6

秋水清無底，蕭然淨客心。
cau1 seoi2 cing1 mou4 dai2, siu1 jin4 zing6 haak3 sam1
平仄平平仄，平平仄仄平
-----------------------------------------------------
掾曹乘逸興，鞍馬到荒林。
jyun6 cou4 sing4 jat6 hing3, on1 maa5 dou3 fong1 lam4
仄平平仄仄，平仄仄平平
-----------------------------------------------------
能吏逢聯璧，華筵直一金。
nang4 lei6 fung4 lyun4 bik1, waa4 jin4 zik6 jat1 gam1
平仄平平仄，平平仄仄平
-----------------------------------------------------
晚來橫吹好，泓下亦龍吟。
maan5 loi4 waang4 ceoi3 hou2, wang4 haa6 jik6 lung4 jam4
仄平平仄仄，平仄仄平平

【韻部】
下平聲十二侵
〚3.2.5〛心：侵韻
〚4.2.5〛林：侵韻
〚5.2.5〛金：侵韻
〚6.2.5〛吟：侵韻

【體裁】
五律

【補充說明】
〚6.1.4〛「吹」，按律爲仄聲，從仇兆鰲《杜詩詳註》讀去聲。
=蕭====================================================
蕭滌非主編《杜甫全集校注》1.22,djvu199

【異文、夾注】
〖淨〗静
=全====================================================
《全唐詩》7.2393,PDF7.172,《御製全唐詩》2524

【異文、夾注】
〖蕭然淨客心〗蕭然靜客心
〖鞍馬到荒林〗鞍馬去相尋[一作到荒林]
〖泓下亦龍吟〗泓下亦龍吟。[一作尊酒宜如此。人生復至今。白頭逢晚歲。相顧一悲吟。]*
=名====================================================
《名家注評全唐詩》335,PDF393

【異文、夾注】
〖晚來橫吹好〗晚來橫吹[《古今樂錄》：橫吹，羌樂也。]好
〖泓下亦龍吟〗泓[《說文》：泓，水深處。]下亦龍吟

【注釋】
〖1〗法曹：官名。《海錄碎事》：「魏置理曹掾，法曹也。」瑕丘：山東兗州府治。石門：山名。在兗州府平陰縣。
〖掾曹〗《西京雜記》：「京兆有古生者爲都掾史，至今稱古掾曹。」
〖能吏〗《後漢書》載，曹騰字季興，桓帝時封費亭侯。種暠劾騰，騰不爲纖介，嘗稱暠能吏。
〖聯璧〗兼稱劉鄭。《晉書》：潘嶽、夏侯湛，美豐容，行止同輿接茵，人謂之聯壁。
〖一金〗《淮南子》：「秦以一鎰爲一金，而重一斤，漢以一斤爲一金。」
〖龍吟〗鼓角橫吹曲。

【評論】
仇兆鰲《杜詩詳註》：首聯點石門，次聯點劉九，三聯點宴集。橫吹、龍吟，極言開筵張樂之盛，亦應「秋水清」句。
金聖歎《杜詩解》：題中無「枉」字，又無「陪」字，然則先生不與宴集矣，如何又有此詩？及讀「椽曹」、「能吏」二聯，而後知劉乃枉駕，鄭乃夤緣。一段幽事，敗於俗物，故不復書「枉」書「陪」，以明是日身直不在酬酢中。因歎一起一結之妙，正不止於傲然不屑而已。
=====================================================
錢謙益《錢注杜詩》1.291
〚3〛淨客心
〚4〛去相尋
=====================================================
顧宸《辟疆園杜詩註解》7.9
〚3〛淨客心
客，公自謂也。此言石門秋景，足淨客心。
華筵，應是鄭爲主，公與劉爲客。
=仇====================================================
仇兆鰲《杜詩詳註》1.12,PDF1.85,津PDF2.10,PDF1.92

【異文、夾注】
〖掾曹乘逸興〗掾曹乘逸興[去聲]
〖鞍馬到荒林〗鞍馬到荒林[一作去相尋]
〖晚來橫吹好〗晚來横吹[去聲]好

【大意】
首聯點石門，次聯點劉九，三聯點宴集。横吹、龍吟，極言開筵張樂之盛，亦應「秋水清」句。

【注釋】
〖1〗鶴注：此當是開元二十四年已後作。兗與齊爲鄰，至兗則至齊也。◯朱注：《唐書》府州各有法曹參軍事。《海錄碎事》：魏置理曹掾，法曹也。◯邵注：《唐志》：瑕丘，山東兗州府治也。石門，山名，在兗州府平陰縣，與瑕丘相鄰境。鄭是官於瑕丘者。
〖秋水清無底〗潘岳《秋興賦》：藻秋水之涓涓兮。盧思道詩：「秋江見底清。」首句翻用之。棗據詩：深谷下無底。〘「秋江見底清」，芸生堂本同；《四庫》本「秋江」作「秋水」。〙
〖蕭然〗王彪之詩：散懷山水，蕭然忘羈。
〖淨客心〗顧宸云：公爲客，鄭乃主人。謝惠連詩：眷眷浮客心。
〖掾曹〗洙曰：漢制以曹官爲掾，如屋之有椽，言其有所負荷也。《西京雜記》：京兆有古生者爲都掾史，至今稱古掾曹。
〖逸興〗湛方生《風賦》：轉濠梁之逸興。〘「湛方生」《四庫》本作「堪方生」。〙
〖鞍馬〗阮籍詩：鞍馬去行遊。
〖荒林〗謝靈運詩：荒林紛沃若。
〖能吏〗《後漢書》曹騰字季興，桓帝時封費亭侯。种暠劾騰，騰不爲纖介，嘗稱暠能吏。
〖聯璧〗聯璧，兼稱劉鄭。《晉書》：潘岳、夏侯湛，美丰容，行止同輿接茵。人謂之聯璧。《南史》：韋孝寬從荆州刺史源子恭鎭襄城，時獨孤信爲新野郡守，與孝寬情好甚密，政術俱美，荆部吏人號爲聯璧。
〖華筵直一金〗楊愼曰：華筵直一金，有典則可，無典則俗。張率《白紵歌》：列坐華筵紛羽爵。班彪《王命論》：所願不過一金。《史記·平準書》：一金，黃金一斤。《漢·食貨志》：黃金一斤直錢萬。《淮南子》：秦以一鎰爲一金，而重一斤，漢以一斤爲一金。
〖晚來〗李百藥詩：晚來風景麗。
〖橫吹〗《晉書》：橫吹有雙角，張騫自西域傳其法於長安，唯得《摩訶兜勒》一曲，李延年因之更造新聲二十八解。《古今樂錄》：橫吹，羌樂也。《樂纂》曰：橫笛，小篪也。
〖泓〗江淹《橫吹賦》樹嵓㠋，水泓澄。《說文》：泓，水深處。
〖龍吟〗《晉書》：鼓角橫吹曲，蚩尤氏率魑魅與黃帝戰於涿鹿，帝乃命鼓角爲龍吟以禦之。馬融《長笛賦》：龍吟水中不見己，伐竹吹之聲相似。
=浦====================================================
浦起龍《讀杜心解》2.334

【異文、夾注】
〖到荒林〗去相尋[一作到荒林]

【注釋】
〚1〛《唐書》：府州各有法曹參軍事。邵注：瑕丘，兗州府治。鄭是官於瑕丘者。
〚5.2〛《淮南子》：秦以一鎰爲一金。漢以一斤爲一金。《漢·食貨志》：黃金方寸
重一斤。
〚6.2〛化用游魚出聽事。

【評論】
此逐層敍事之詩。一、二，石門領起。三指劉，四含鄭。「相尋」，絡繹之義也。五、六，敍宴集。下一「逢」字，連己在內。結乃酒酣樂湊之趣。「龍吟」，爲「横吹」生色，亦與「秋水」相顧。
=楊====================================================
楊倫《杜詩鏡銓》1.3,PDF1.73,早稻田2.4

【異文、夾注】
〖1〗劉九法曹鄭瑕邱石門宴集

【注釋】
〖1〗《唐書》：府州各有法曹參軍事。又兗州治瑕邱縣，石門在兗東。《李白集》有《魯郡東石門送杜甫》詩。
〖聯璧〗《北史》：韋孝寬從荆州刺史源子恭鎭穰城，時獨孤信爲新野郡守，與孝寬情好甚密，政術俱美，荆部吏人號爲聯璧。
〖一金〗《史·平準書》：一金，黃金一斤。《漢·食貨志》：黃金一斤値錢萬。臣瓚曰：秦以一鎰爲一金，漢以一斤爲一金。
〖泓〗《說文》：泓，水深處。
〖龍吟〗《晉書》：《鼓角橫吹曲》：蚩尤氏率魑魅
與黃帝戰於涿鹿，帝乃命鼓角爲龍吟以禦之。

【評論】
〚6〛結就宴集合到石門，應轉首句。
=譯====================================================
韓成武、張志民《杜甫詩全譯》4,PDF74

【注釋】
〖1〗此詩當作於開元二十四年（736）之後，時杜甫遊齊趙間。劉九法曹、鄭瑕丘，是作者友人。石門，山名，在今曲阜城東北約60里。詩中描寫與友人石門宴會的勝景，讚美了友人的盛情。
〖掾曹〗古代屬官的通稱。此指劉、鄭二人。
〖聯璧〗幷列在一起的兩塊玉。此喩劉、鄭二人。
〖直〗通値。
〖一金〗古代錢幣數量名稱。二十兩或一斤爲「一金」。
〖橫吹〗橫笛。

【譯文】
〚3〛秋水清清深不見底，清淨冷落得令人心無雜念。
〚4〛劉、鄭二位屬官乘著雅興，騎馬來到郊野山林。
〚5〛二位賢能有如一雙美玉，今日得以欣逢；舉辦如此盛大的筵席，其價可値錢幣一金。
〚6〛晚來橫笛吹起美好的樂曲，深水裏的蛟龍也隨之長吟。
=今====================================================
張志烈主編《杜詩全集（今注本）》1.12,PDF78

【注釋】
〖1〗法曹，官名，唐代府州各有法曹參軍事。瑕丘，地名，唐代兗州治瑕丘縣。鄭應是瑕丘縣令。石門在兗州東，與瑕丘相鄰。此寫詩人與劉九、鄭瑕丘於石門設筵的盛況，亦當作於早年遊齊趙時。
〖蕭然〗瀟灑、悠閑的樣子。永明按：蕭然當爲秋水的描述詞，故不宜解釋爲瀟灑、悠閑。寂寥貌較勝。
〖淨〗乾淨，清潔。
〖掾曹〗劉九。
〖逸興〗清閑脫俗的興致。
〖鞍馬〗乘馬。
〖能吏〗有才能的官吏。
〖聯璧〗本指幷列的美玉，常比喩兩者可相媲美。此指劉九與鄭兩人。
〖華筵〗盛筵。
〖直〗同値。
〖一金〗黃金一斤。
〖橫吹〗橫笛，羌樂的一種。
〖泓〗水深之處。
〖龍吟〗（笛聲）似龍鳴之聲。永明按：若云龍吟爲笛聲，則「泓下亦龍吟」中「下」、「亦」二字似無著落。

【大意】
〚3〛點題石門宴集。
〚4〛寫劉九乘興騎馬到石門。
〚6〛極言筵中音樂的美妙。
=====================================================
講1/47,仇1/12,校1/22,虎1/8,全4,新1/6,今1/12,趙1/7,臆－，心2/334,鏡3,銭1/291,洙0921,唐7/2393
