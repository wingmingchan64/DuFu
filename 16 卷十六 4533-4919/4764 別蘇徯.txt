4764 別蘇徯[赴湖南幕]

故人有遊子，棄擲傍天隅。
他日憐才命，居然屈壯圖。
十年猶塌翼，絕倒爲驚吁。
消渴今如在，提攜愧老夫。
豈知臺閣舊，先拂鳳凰雛。
得實翻蒼竹，栖枝把翠梧。
北辰當宇宙，南岳據江湖。
國帶風塵色，兵張虎豹符。
數論封內事，揮發府中趨。
贈爾秦人策，莫鞭轅下駒。
=====================================================
講4/49，仇4/1548，校8/4764，虎4/12，全862，新2/1293，今1763，趙2/1203，臆－，心3/762，鏡791，銭2/583，洙1637，唐7/2549
