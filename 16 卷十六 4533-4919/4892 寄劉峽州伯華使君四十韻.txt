4892 寄劉峽州伯華使君四十韻

峽內多雲雨，秋來尙鬱蒸。
遠山朝白帝，深水謁夷陵。
遲暮嗟爲客，西南喜得朋。
哀猿更起坐，落雁失飛騰。
伏枕思瓊樹，臨軒對玉繩。
青松寒不落，碧海闊逾澄。
昔歲文爲理，羣公價盡增。
家聲同令聞，時論以儒稱。
太后當朝肅，多才接迹升。
翠虛捎魍魎，丹極上鵾鵬。
宴引春壺滿，恩分夏簟冰。
彫章五色筆，紫殿九華燈。
學並盧王敏，書偕褚薛能。
老兄眞不墜，小子獨無承。
近有風流作，聊從月繼徵。
放蹄知赤驥，捩翅服蒼鷹。
卷軸來何晚，襟懷庶可憑。
會期吟諷數，益破旅愁凝。
雕刻初誰料，纖毫欲自矜。
神融躡飛動，戰勝洗侵凌。
妙取筌蹄棄，高宜百萬層。
白頭遺恨在，青竹幾人登。
回首追談笑，勞歌跼寢興。
年華紛已矣，世故莽相仍。
刺史諸侯貴，郎官列宿應。
潘生驂閣遠，黃霸璽書曾。
乳贙號攀石，飢鼯訴落藤。
藥囊親道士，灰劫問胡僧。
憑久烏皮綻，簪稀白帽稜。
林居看蟻穴，野食行魚罾。
筋力交彫喪，飄零免戰兢。
皆爲百里宰，正似六安丞。
姹女縈新裹，丹砂冷舊秤。
但求椿壽永，莫慮杞天崩。
鍊骨調情性，張兵撓棘矜。
養生終自惜，伐數必全懲。
政術甘疏誕，詞場愧服膺。
展懷詩誦魯，割愛酒如澠。
咄咄寧書字，冥冥欲避矰。
江湖多白鳥，天地有青蠅。
=粵====================================================
陳永明《杜甫全集粵音注音》

【注音】
寄劉峽州伯華使君四十韻
gei3 lau4 haap6 zau1 baak3 waa4 si3 gwan1 sei3 sap6 wan6

峽內多雲雨，秋來尙鬱蒸
haap6 noi6 do1 wan4 jyu5, cau1 loi4 soeng6 wat1 zing1
仄仄平平仄，平平仄仄平
-----------------------------------------------------
遠山朝白帝，深水謁夷陵
jyun5 saan1 ciu4 baak6 dai3, sam1 seoi2 jit3 ji4 ling4
仄平平仄仄，平仄仄平平
-----------------------------------------------------
遲暮嗟爲客，西南喜得朋
ci4 mou6 ze1 wai4 haak3, sai1 naam4 hei2 dak1 pang4
平仄平平仄，平平仄仄平
-----------------------------------------------------
哀猿更起坐，落雁失飛騰
oi1 jyun4 gang3 hei2 zo6, lok6 ngaan6 sat1 fei1 tang4
平平仄仄仄，仄仄仄平平
-----------------------------------------------------
伏枕思瓊樹，臨軒對玉繩
fuk6 zam2 si1 king4 syu6, lam4 hin1 deoi3 juk6 sing4
仄仄平平仄，平平仄仄平
-----------------------------------------------------
青松寒不落，碧海闊逾澄
cing1 cung4 hon4 bat1 lok6, bik1 hoi2 fut3 jyu4 cing4
平平平仄仄，仄仄仄平平
-----------------------------------------------------
昔歲文爲理，羣公價盡增
sik1 seoi3 man4 wai4 lei5, kwan4 gung1 gaa3 zeon6 zang1
仄仄平平仄，平平仄仄平
-----------------------------------------------------
家聲同令聞，時論以儒稱
gaa1 sing1 tung4 ling6 man6, si4 leon6 ji5 jyu4 cing1
平平平仄仄，平仄仄平平
-----------------------------------------------------
太后當朝肅，多才接迹升
taai3 hau6 dong1 ciu4 suk1, do1 coi4 zip3 zik1 sing1
仄仄平平仄，平平仄仄平
-----------------------------------------------------
翠虛捎魍魎，丹極上鵾鵬
ceoi3 heoi1 saau1 mong5 loeng5, daan1 gik6 soeng5 kwan1 paang4
仄平平仄仄，平仄仄平平
-----------------------------------------------------
宴引春壺滿，恩分夏簟冰
jin3 jan5 ceon1 wu4 mun5, jan1 fan1 haa6 tim5 bing1
仄仄平平仄，平平仄仄平
-----------------------------------------------------
彫章五色筆，紫殿九華燈
diu1 zoeng1 ng5 sik1 bat1, zi2 din6 gau2 waa4 dang1
平平仄仄仄，仄仄仄平平
-----------------------------------------------------
學並盧王敏，書偕褚薛能
hok6 bing6 lou4 wong4 man5, syu1 gaai1 cyu5 sit3 nang4
仄仄平平仄，平平仄仄平
-----------------------------------------------------
老兄眞不墜，小子獨無承
lou5 hing1 zan1 bat1 zeoi6, siu2 zi2 duk6 mou4 sing4
仄平平仄仄，仄仄仄平平
-----------------------------------------------------
近有風流作，聊從月繼徵
gan6 jau5 fung1 lau4 zok3, liu4 cung4 jyut6 gai3 zing1
仄仄平平仄，平平仄仄平
-----------------------------------------------------
放蹄知赤驥，捩翅服蒼鷹
fong3 tai4 zi1 cik3 kei3, lit6 ci3 fuk6 cong1 jing1
仄平平仄仄，仄仄仄平平
-----------------------------------------------------
卷軸來何晚，襟懷庶可憑
gyun2 zuk6 loi4 ho4 maan5, kam1 waai4 syu3 ho2 pang4
仄仄平平仄，平平仄仄平
-----------------------------------------------------
會期吟諷數，益破旅愁凝
wui6 kei4 jam4 fung3 sou3, jik1 po3 leoi5 sau4 jing4
仄平平仄仄，仄仄仄平平
-----------------------------------------------------
雕刻初誰料，纖毫欲自矜
diu1 hak1 co1 seoi4 liu6, cim1 hou4 juk6 zi6 ging1
平仄平平仄，平平仄仄平
-----------------------------------------------------
神融躡飛動，戰勝洗侵凌
san4 jung4 nip6 fei1 dung6, zin3 sing3 sai2 cam1 ling4
平平仄平仄，仄仄仄平平
-----------------------------------------------------
妙取筌蹄棄，高宜百萬層
miu6 ceoi2 cyun4 tai4 hei3, gou1 ji4 baak3 maan6 cang4
仄仄平平仄，平平仄仄平
-----------------------------------------------------
白頭遺恨在，青竹幾人登
baak6 tau4 wai4 han6 zoi6, cing1 zuk1 gei2 jan4 dang1
仄平平仄仄，平仄仄平平
-----------------------------------------------------
回首追談笑，勞歌跼寢興
wui4 sau2 zeoi1 taam4 siu3, lou4 go1 guk6 cam2 hing1
平仄平平仄，平平仄仄平
-----------------------------------------------------
年華紛已矣，世故莽相仍
nin4 waa4 fan1 ji5 ji5, sai3 gu3 mong5 soeng1 jing4
平平平仄仄，仄仄仄平平
-----------------------------------------------------
刺史諸侯貴，郎官列宿應
ci3 si2 zyu1 hau4 gwai3, long4 gun1 lit6 suk1 jing1
仄仄平平仄，平平仄仄平
-----------------------------------------------------
潘生驂閣遠，黃霸璽書曾
pun1 sang1 caam1 gok3 jyun5, wong4 baa3 saai2 syu1 cang4
平平平仄仄，平仄仄平平
-----------------------------------------------------
乳贙號攀石，飢鼯訴落藤
jyu5 jyun6 hou4 paan1 sek6, gei1 ng4 sou3 lok6 tang4
仄仄平平仄，平平仄仄平
-----------------------------------------------------
藥囊親道士，灰劫問胡僧
joek6 nong4 can1 dou6 si6, fui1 gip3 man6 wu4 zang1
仄平平仄仄，平仄仄平平
-----------------------------------------------------
憑久烏皮綻，簪稀白帽稜
pang4 gau2 wu1 pei4 zaan6, zaam1 hei1 baak6 mou6 ling4
平仄平平仄，平平仄仄平
-----------------------------------------------------
林居看蟻穴，野食行魚罾
lam4 geoi1 hon1 ngai5 jyut6, je5 sik6 hang4 jyu4 zang1
平平平仄仄，仄仄平平平
-----------------------------------------------------
筋力交彫喪，飄零免戰兢
gan1 lik6 gaau1 diu1 song3, piu1 ling4 min5 zin3 ging1
平仄平平仄，平平仄仄平
-----------------------------------------------------
皆爲百里宰，正似六安丞
gaai1 wai4 baak3 lei5 zoi2, zing3 ci5 luk6 on1 sing4
平平仄仄仄，仄仄仄平平
-----------------------------------------------------
姹女縈新裹，丹砂冷舊秤
caa3 neoi5 jing4 san1 gwo2, daan1 saa1 laang5 gau6 cing3
仄仄平平仄，平平仄仄仄
-----------------------------------------------------
但求椿壽永，莫慮杞天崩
daan6 kau4 ceon1 sau6 wing5, mok6 leoi6 gei2 tin1 bang1
仄平平仄仄，仄仄仄平平
-----------------------------------------------------
鍊骨調情性，張兵撓棘矜
lin6 gwat1 tiu4 cing4 sing3, zoeng1 bing1 naau5 gik1 ging1
仄仄平平仄，平平仄仄平
-----------------------------------------------------
養生終自惜，伐數必全懲
joeng5 sang1 zung1 zi6 sik1, fat6 sou3 bit1 cyun4 cing4
仄平平仄仄，仄仄仄平平
-----------------------------------------------------
政術甘疏誕，詞場愧服膺
zing3 seot6 gam1 so1 daan3, ci4 coeng4 kwai3 fuk6 jing1
仄仄平平仄，平平仄仄平
-----------------------------------------------------
展懷詩誦魯，割愛酒如澠
zin2 waai4 si1 zung6 lou5, got3 oi3 zau2 jyu4 sing4
仄平平仄仄，仄仄仄平平
-----------------------------------------------------
咄咄寧書字，冥冥欲避矰
deot1 deot1 ning4 syu1 zi6, ming4 ming4 juk6 bei6 zang1
仄仄平平仄，平平仄仄平
-----------------------------------------------------
江湖多白鳥，天地有青蠅
gong1 wu4 do1 baak6 niu5, tin1 dei6 jau5 cing1 jing4
平平平仄仄，平仄仄平平

【韻部】
〚3.2.5〛蒸：蒸韻
〚4.2.5〛陵：蒸韻
〚5.2.5〛朋：蒸韻
〚6.2.5〛騰：蒸韻
〚7.2.5〛繩：蒸韻
〚8.2.5〛澄：蒸韻
〚9.2.5〛增：蒸韻
〚10.2.5〛稱：蒸韻
〚11.2.5〛升：蒸韻
〚12.2.5〛鵬：蒸韻
〚13.2.5〛冰：蒸韻
〚14.2.5〛燈：蒸韻
〚15.2.5〛能：蒸韻
〚16.2.5〛承：蒸韻
〚17.2.5〛徵：蒸韻
〚18.2.5〛鷹：蒸韻
〚19.2.5〛憑：蒸韻
〚20.2.5〛凝：蒸韻
〚21.2.5〛矜：蒸韻
〚22.2.5〛凌：蒸韻
〚23.2.5〛層：蒸韻
〚24.2.5〛登：蒸韻
〚25.2.5〛興：蒸韻
〚26.2.5〛仍：蒸韻
〚27.2.5〛應：蒸韻
〚28.2.5〛曾：蒸韻
〚29.2.5〛藤：蒸韻
〚30.2.5〛僧：蒸韻
〚31.2.5〛稜：蒸韻
〚32.2.5〛罾：蒸韻
〚33.2.5〛兢：蒸韻
〚34.2.5〛丞：蒸韻
〚35.2.5〛秤：徑韻
〚36.2.5〛崩：蒸韻
〚37.2.5〛矜：蒸韻
〚38.2.5〛懲：蒸韻
〚39.2.5〛膺：蒸韻
〚40.2.5〛澠：蒸韻
〚41.2.5〛矰：蒸韻
〚42.2.5〛蠅：蒸韻

【體裁】
五排
=蕭====================================================
蕭滌非主編《杜甫全集校注》8.4892,djvu5069

【異文、夾注】
〖尙〗尚
〖峽內〗峽内
〖羣公〗群公
〖升〗昇
〖眞不墜〗真不墜
〖筌蹄棄〗筌蹄弃
〖黃霸〗黄霸
〖酒如澠〗酒如澠。[平生所好，消渴止之。]*
=全====================================================
《全唐詩》7.2515,PDF7.294,《御製全唐詩》2645

【異文、夾注】
〖遠山朝白帝〗遠山[一作天]朝白帝
〖深水謁夷陵〗深水謁[一作出]彝陵
〖哀猿更起坐〗哀猿更[一作勞]起坐
〖家聲同令聞〗家聲同令聞。[劉允濟與王勃齊名。又與杜審言同仕則天朝。蓋伯華之祖父也。]
〖太后當朝肅〗太后當[一作臨]朝肅
〖多才接迹升〗多才接跡昇
〖宴引春壺滿〗宴引春壺滿[一作酒]
〖學並盧王敏〗學並盧[照鄰]王[勃]敏
〖書偕褚薛能〗書偕褚[遂良]薛[稷]能
〖聊從月繼徵〗聊從月繼[一作峽。一作窟。一作竁。穴也。]徵
〖雕刻初誰料〗雕刻初誰料[一作解]
〖回首追談笑〗迴首追談笑
〖潘生驂閣遠〗潘生驂[一作安雲]閣遠
〖黃霸璽書曾〗黃霸璽書增
〖乳贙號攀石〗乳贙[胡犬切。有力也。]號攀石
〖憑久烏皮綻〗憑久烏皮折[一作綻]
〖簪稀白帽稜〗簪稀[一作閒]白[一作皁]帽稜
〖野食行魚罾〗野食行[去聲。一作幸。一作待。]魚罾
〖皆爲百里宰〗皆[一作昔。一作旹。]爲百里宰
〖正似六安丞〗正似六安丞。[桓譚諫用讖。斥爲六安丞。]*
〖姹女縈新裹〗姹女[卽汞也]縈新裹
〖張兵撓棘矜〗張兵撓棘矜。[徐樂傳。奮棘矜。棘卽戟。矜。戟之把也。]*
〖伐數必全懲〗伐數[一作叛]必全懲
〖割愛酒如澠〗割愛酒如澠。[原注。平生所好。消渴止之。]*
〖江湖多白鳥〗江湖多白鳥。[大戴禮。丹鳥羞白鳥。丹鳥，丹良也。白鳥。蚊蚋也。凡有翼者爲鳥。]*
=奭====================================================
王嗣奭《杜臆》309,PDF362

【評論】
「遠山」、「深水」一聯，以興己之推服伯華也。方喜得朋，如哀猿起坐；而終不能自振，如雁落不復飛騰，可傷!「瓊樹」、「玉繩」、「青松」、「碧海」，俱比劉。劉之先人必有與公之祖審言同以文章起家者，故追遡昔歲朝廷尙文治，羣公有才者其價盡增，己之家聲與劉之先同令聞而時論並以儒稱之也。「翠虛」句頂「多才」來，比文之冥搜也；「丹極」句頂「接迹升」，比身之榮進也。「宴引」二句，言其被寵。「滿」一作「酒」。須溪云：「只合『滿』字，『壺』卽酒矣。」「冰」字義虛，謂簟。以上四句，泛言多才如是；而「彫章」四句，專說劉之先人。「五色筆」稱其文；「九華證」稱其文能華國。且學並照鄰、王勃，書匹遂良、薛稷，老兄繼述而不墜，小子獨不能承，蓋自忝家聲矣。「月繼徵」，舊註牽強；別本作「月竁」，亦無謂。余謂劉近日有風流之作，聊從月得繼見而索觀之也。其詩似止一篇，然觀一節已服其全體之妙，而追恨其卷軸之來晚不隨徵而隨得也。「雕刻初誰料」，言其文初實雕刻，而雕刻之妙，已入自然，，人不能料也。「纖毫欲自矜」，言用心之細，雖纖毫不肯放過也。此二句乃作文之訣。「神融」句謂文有生氣；「戰勝」句謂文無敵手。其妙只取「筌蹄」之棄，而其高出人上已「百萬層」矣。稱劉到此，不審果能無愧否？然公實身有之，故寫得淋漓爽澈如此。猶謂我已白頭，不無遺恨於此，古來登「青竹」堪不朽者，能有幾人？謂劉之文，必傳無疑也。「刺史」句謂劉，「郎官」自謂；「潘生」自謂，「黃霸」謂劉。潘岳《秋興賦》序云：「以太尉掾寓直於散騎之省：高閣連雲，陽景罕耀。」公用其語，謂去潘遠也。「乳贙」、「飢鼯」二句自訴其窮，根「世故莽相仍」來。「藥囊」句言多病也；「灰劫」句言遭劫運也。「烏皮」、「白帽」二句，因貧病而不出也。管寧隱居，常著白帽；簪稀則帽亦罕著，故「稜」猶完好也。「林居」與穴居同，故「看蟻穴」；「野食」去市遠，故「待魚罾」。「皆爲百里宰」，似從「郎官」說來，言己爲部郎，而百里宰亦郎官也；雖爲部郎，何異爲百里宰，而筋力凋，戰兢倦，縱使立朝，未必不如桓譚之出爲六安丞也。上言「藥囊親道士」，公必因多病而與道士講修煉之術；故「姹女」以下，俱言服食以求長生之事。「張兵撓棘矜」，乃衞生之喩，謂傷生之物，比於劍戟，而張兵以拒之也。「伐數」句正頂說，謂凡有伐我壽數者，必全懲之也。又言「政術甘疏誕」，已無意於仕矣；詞場則愧於服膺，猶竊有志焉。故所自展懷者，詩唯誦魯。孔子刪《詩》，詩宗於魯，劉詩得其正宗，故以爲誦；而割愛於酒如澠，公時以病戒酒。公詩「老人因酒病，堅坐看君傾」可證也。篇末又發辟世之意。篇中二「矜」，矜無兩音，止有兩解，一云矛柄，音勤者作𥎊。「白鳥」注誤。
「江湖多白鳥」，《墨莊漫錄》引《夏小正》八月云：「丹鳥羞白鳥。」其解云：「白鳥，蚊蚋也。」又《金樓子》云：齊威公臥於柏寢，白鳥營飢而求飽，公開翠紗之廚而進焉。有知禮者云云，有不知足者，長噓短吸而食，及其飽者，腹爲之潰。蓋戒夫貪也。又詩人以青蠅刺讒。公詩二句，言天下多貪讒之人耳。
邵云：「烏皮綻」，宋明不仕，杜門註《黃老》，孫登惠烏羔皮裹几，歲久憑皆破綻，自號守一先生。「看蟻穴」，焦林郊居終日看蟻穴運土，怡然自樂。「免戰兢」，高相致仕，語弟曰：「昔居諫省，日夕如履冰戰兢，今遂飄零，幸免此，亦佳事也。」「皆爲百里宰」，言己之爲郎官也，昔以救房琯被謫，正如桓譚言事忤旨而出爲六安丞也。此註覺直，然救琯被謫與郎官不相蒙，乃爲拾遺時事。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1717,PDF4.265,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》980,PDF1050

【譯文】

=今====================================================
張志烈主編《杜詩全集（今注本）》3.1787,PDF1853

【注釋】
〖〗
	
【大意】
〚〛
=====================================================
講4/338，仇4/1717，校8/4892，虎4/282，全980，新2/1458，今3/1787，趙2/792，臆496，心3/776，鏡808，銭2/523，洙1504，唐7/2515
