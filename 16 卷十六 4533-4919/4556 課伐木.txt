4556 課伐木[幷序]

課隸人伯夷、幸秀、信行等，入谷斬陰木，人日四根止，維條伊枚，正直挺然。晨征暮返，委積庭內。我有藩籬，是缺是補，載伐篠簜，伊仗支持，則旅次於小安。山有虎，知禁，若恃爪牙之利，必昏黑撐突。夔人屋壁，列樹白菊，鏝爲牆，實以竹，示式遏。爲與虎近，混淪乎無良。賓客憂害馬之徒苟活爲幸，可嘿息已。作詩付宗武誦。

長夏無所爲，客居課奴僕。
清晨飯其腹，持斧入白谷。
青冥曾巓後，十里斬陰木。
人肩四根已，亭午下山麓。
尙聞丁丁聲，功課日各足。
蒼皮成積委，素節相照燭。
藉汝跨小籬，當仗苦虛竹。
空荒咆熊羆，乳獸待人肉。
不示知禁情，豈唯干戈哭。
城中賢府主，處貴如白屋。
蕭蕭理體淨，蜂蠆不敢毒。
虎穴連里閭，隄防舊風俗。
泊舟滄江岸，久客愼所觸。
舍西崖嶠壯，雷雨蔚含蓄。
牆宇資屢修，衰年怯幽獨。
爾曹輕執熱，爲我忍煩促。
秋光近青岑，季月當泛菊。
報之以微寒，共給酒一斛。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》8.4556

【異文、夾注】
〖1〗課伐木[并序]
〖3〗課隸人伯夷、幸秀、信行等，入谷斬陰木，人日四根止，維條伊枚，正直挺然。晨征暮返，委積庭内。我有藩籬，是缺是補，載伐篠簜，伊仗支持，則旅次於小安。山有虎，知禁，若恃爪牙之利，必昏黑撐突。夔人屋壁，列樹白菊，鏝爲牆，實以竹，示式遏。爲與虎近，混淪乎無良。賓客憂害馬之徒苟活爲幸，可嘿息已。作詩付宗武誦。
〖巓〗巔
〖愼〗慎
〖牆宇資屢修〗𤗼宇資屢脩
〖尙〗尚
=全====================================================
《全唐詩》7.2341,PDF7.120,《御製全唐詩》2466

【異文、夾注】
〖3〗課隸人伯夷、幸[一作辛]秀、信行等入谷斬陰木。人日四根止。維條伊枚。正直挺然。晨征暮返。委積庭內。我有藩籬。是缺是補。載伐篠簜。伊仗[一作杖]支持。則旅次於小安。山有虎知禁。若恃爪牙之利。必昏黑樘[一作撐。一作搪。]突。夔人屋壁。列[一作例]樹白菊[一作萄]。鏝爲牆。實以竹。示式遏。爲與虎近。混淪乎無良賓客憂[一作齒]。害馬之徒。苟活爲幸。可嘿息已。作詩示宗武[一作文]誦。
〖客居課奴僕〗客居課奴[一作童]僕
〖清晨飯其腹〗清晨飯其腹[一作腸]
〖蒼皮成積委〗蒼皮成委積[一作積委]
〖當仗苦虛竹〗當仗[一作杖。一作材。]苦[一作若]虛竹
〖豈唯干戈哭〗豈惟干戈哭
〖城中賢府主〗城中賢府主。[當是柏都督茂琳。]*
〖牆宇資屢修〗牆宇資屢[一作累]修
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================講4/203，仇4/1639，校8/4556，虎4/157，全931，新2/1380，今3/1709，趙2/941，臆400，心1/126，鏡762，銭1/187，洙0618，唐7/2341
