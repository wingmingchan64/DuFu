4634 七月一日題終明府水樓二首

其一

高棟曾軒已自涼，秋風此日灑衣裳。
翛然欲下陰山雪，不去非無漢署香。
絕壁過雲開錦繡，疏松夾水奏笙簧。
看君宜著王喬履，眞賜還疑出尚方。

其二

宓子彈琴邑宰日，終軍棄繻英妙時。
承家節操尚不泯，爲政風流今在茲。
可憐賓客盡傾蓋，何處老翁來賦詩。
楚江巫峽半雲雨，清簟疏簾看弈棋。
=====================================================
講4/224，仇4/1651，校8/4634，虎4/177，全939，新2/1393，今3/1723，趙2/787，臆407，心3/668，鏡770，銭2/572，洙1501，唐7/2542
