4718 第五弟豐獨在江左，近三四載寂無消息，覓使寄此二首

其一

亂後嗟吾在，羈栖見汝難。
草黃騏驥病，沙晚鶺鴒寒。
楚設關城險，吳吞水府寬。
十年朝夕淚，衣袖不曾乾。

其二

聞汝依山寺，杭州定越州。
風塵淹別日，江漢失清秋。
影著啼猿樹，魂飄結蜃樓。
明年下春水，東盡白雲求。
=====================================================
講3/510，仇4/1478，校8/4718，虎3/617，全819，新2/1243，今3/1750，趙2/994，臆426，心2/509，鏡784，銭2/569，洙1553，唐7/2541
