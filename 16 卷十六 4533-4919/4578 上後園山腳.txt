4578 上後園山腳

朱夏熱所嬰，清旭步北林。
小園背高岡，挽葛上崎崟。
曠望延駐目，飄颻散疏襟。
潛鱗恨水壯，去翼依雲深。
勿謂地無疆，劣於山有陰。
石榞遍天下，水陸兼浮沉。
自我登隴首，十年經碧岑。
劍門來巫峽，薄倚浩至今。
故園暗戎馬，骨肉失追尋。
時危無消息，老去多歸心。
志士惜白日，久客藉黃金。
敢為蘇門嘯，庶作梁父吟。
=====================================================
講4/216，仇4/1647，校8/4578，虎4/170，全936，新2/1389，今3/1716，趙2/949，臆485，心1/173，鏡766，銭1/192，洙0625，唐7/2343
