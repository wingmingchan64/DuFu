4813 同元使君舂陵行[幷序]

覽道州元使君結《舂陵行》兼《賊退後示官吏作》二首，志之曰：當天子分憂之地，效漢官良吏之目。今盜賊未息，知民疾苦，得結輩十數公，落落然參錯天下爲邦伯，萬物吐氣，天下少安可得矣！不意復見比興體制，微婉頓挫之詞，感而有詩，增諸卷軸，簡知我者，不必寄元。

遭亂髮盡白，轉衰病相嬰。
沉綿盜賊際，狼狽江漢行。
歎時藥力薄，爲客羸瘵成。
吾人詩家秀，博采世上名。
粲粲元道州，前聖畏後生。
觀乎舂陵作，欻見俊哲情。
復覽賊退篇，結也實國楨。
賈誼昔流慟，匡衡常引經。
道州憂黎庶，詞氣浩縱橫。
兩章對秋月，一字偕華星。
致君唐虞際，純朴憶大庭。
何時降璽書，用爾爲丹青？
獄訟永衰息，豈唯偃甲兵！
悽惻念誅求，薄斂近休明。
乃知正人意，不苟飛長纓。
涼飆振南岳，之子寵若驚。
色阻金印大，興含滄溟清。
我多長卿病，日夕思朝廷。
肺枯渴太甚，漂泊公孫城。
呼兒具紙筆，隱几臨軒楹。
作詩呻吟內，墨淡字攲傾。
感彼危苦詞，庶幾知者聽。
=粵====================================================
陳永明《杜甫全集粵音注音》

【注音】
同元使君舂陵行
tung4 jyun4 si3 gwan1 zung1 ling4 hang4

覽道州元使君結《舂陵行》兼《賊退後示官吏作》二首，志之曰：當天子分憂之地，效漢官良吏之目。今盜賊未息，知民疾苦，得結輩十數公，落落然參錯天下爲邦伯，萬物吐氣，天下少安可得矣！不意復見比興體制，微婉頓挫之詞，感而有詩，增諸卷軸，簡知我者，不必寄元。
laam5 dou6 zau1 jyun4 si3 gwan1 git3 zung1 ling4 hang4 gim1 caak6 teoi3 hau6 si6 gun1 lei6 zok3 ji6 sau2, zi3 zi1 jyut6, dong1 tin1 zi2 fan1 jau1 zi1 dei6, haau6 hon3 gun1 loeng4 lei6 zi1 muk6, gam1 dou6 caak6 mei6 sik1, zi1 man4 zat6 fu2, dak1 git3 bui3 sap6 sou3 gung1, lok6 lok6 jin4 cam1 cok3 tin1 haa6 wai4 bong1 baak3, maan6 mat6 tou3 hei3, tin1 haa6 siu2 on1 ho2 dak1 ji5, bat1 ji3 fau6 gin3 bei2 hing3 tai2 zai3, mei4 jyun2 deon6 cok3 zi1 ci4, gam2 ji4 jau5 si1, zang1 zyu1 gyun2 zuk6, gaan2 zi1 ngo5 ze2, bat1 bit1 gei3 jyun4

遭亂髮盡白，轉衰病相嬰
zou1 lyun6 faat3 zeon6 baak6, zyun2 seoi1 bing6 soeng1 jing1
-----------------------------------------------------
沉綿盜賊際，狼狽江漢行
cam4 min4 dou6 caak6 zai3, long4 bui3 gong1 hon3 hang4
-----------------------------------------------------
歎時藥力薄，爲客羸瘵成
taan3 si4 joek6 lik6 bok6, wai4 haak3 leoi4 caai3 sing4
-----------------------------------------------------
吾人詩家秀，博采世上名
ng4 jan4 si1 gaa1 sau3, bok3 coi2 sai3 soeng6 ming4
-----------------------------------------------------
粲粲元道州，前聖畏後生
caan3 caan3 jyun4 dou6 zau1, cin4 sing3 wai3 hau6 sang1
-----------------------------------------------------
觀乎舂陵作，欻見俊哲情
gun1 fu4 zung1 ling4 zok3, fat1 gin3 zeon3 zit3 cing4
-----------------------------------------------------
復覽賊退篇，結也實國楨
fau6 laam5 caak6 teoi3 pin1, git3 jaa5 sat6 gwok3 zing1
-----------------------------------------------------
賈誼昔流慟，匡衡常引經
gaa2 ji4 sik1 lau4 dung6, hong1 hang4 soeng4 jan5 ging1
-----------------------------------------------------
道州憂黎庶，詞氣浩縱橫
dou6 zau1 jau1 lai4 syu3, ci4 hei3 hou6 zung1 waang4
-----------------------------------------------------
兩章對秋月，一字偕華星
loeng5 zoeng1 deoi3 cau1 jyut6, jat1 zi6 gaai1 waa4 sing1
-----------------------------------------------------
致君唐虞際，純朴憶大庭
zi3 gwan1 tong4 jyu4 zai3, seon4 pok3 jik1 daai6 ting4
-----------------------------------------------------
何時降璽書，用爾爲丹青
ho4 si4 gong3 saai2 syu1, jung6 ji5 wai4 daan1 cing1
-----------------------------------------------------
獄訟永衰息，豈唯偃甲兵
juk6 zung6 wing5 seoi1 sik1, hei2 wai4 jin2 gaap3 bing1
-----------------------------------------------------
悽惻念誅求，薄斂近休明
cai1 cak1 nim6 zyu1 kau4, bok6 lim5 gan6 jau1 ming4
-----------------------------------------------------
乃知正人意，不苟飛長纓
naai5 zi1 zing3 jan4 ji3, bat1 gau2 fei1 coeng4 jing1
-----------------------------------------------------
涼飆振南岳，之子寵若驚
loeng4 biu1 zan3 naam4 ngok6, zi1 zi2 cung2 joek6 ging1
-----------------------------------------------------
色阻金印大，興含滄溟清
sik1 zo2 gam1 jan3 daai6, hing3 ham4 cong1 ming4 cing1
-----------------------------------------------------
我多長卿病，日夕思朝廷
ngo5 do1 coeng4 hing1 bing6, jat6 zik6 si1 ciu4 ting4
-----------------------------------------------------
肺枯渴太甚，漂泊公孫城
fai3 fu1 hot3 taai3 sam6, piu1 bok6 gung1 syun1 sing4
-----------------------------------------------------
呼兒具紙筆，隱几臨軒楹
fu1 ji4 geoi6 zi2 bat1, jan2 gei2 lam4 hin1 jing4
-----------------------------------------------------
作詩呻吟內，墨淡字攲傾
zok3 si1 san1 jam4 noi6, mak6 daam6 zi6 kei1 king1
-----------------------------------------------------
感彼危苦詞，庶幾知者聽
gam2 bei2 ngai4 fu2 ci4, syu3 gei2 zi1 ze2 ting1

【韻部】
〚5.2.5〛嬰：庚韻
〚6.2.5〛行：庚韻
〚7.2.5〛成：庚韻
〚8.2.5〛名：庚韻
〚9.2.5〛生：庚韻
〚10.2.5〛情：庚韻
〚11.2.5〛楨：庚韻
〚12.2.5〛經：青韻
〚13.2.5〛橫：庚韻
〚14.2.5〛星：青韻
〚15.2.5〛庭：青韻
〚16.2.5〛青：青韻
〚17.2.5〛兵：庚韻
〚18.2.5〛明：庚韻
〚19.2.5〛纓：庚韻
〚20.2.5〛驚：庚韻
〚21.2.5〛清：庚韻
〚22.2.5〛廷：青韻
〚23.2.5〛城：庚韻
〚24.2.5〛楹：庚韻
〚25.2.5〛傾：庚韻
〚26.2.5〛聽：青韻

【體裁】
五古
=蕭====================================================
蕭滌非主編《杜甫全集校注》8.4813,djvu4990

【異文、夾注】
〖1〗同元使君舂陵行[并序]
〖內〗内

=全====================================================
《全唐詩》7.2359,PDF7.138,《御製全唐詩》2487

【異文、夾注】
〖1〗同元使君舂陵行[有序]
〖3〗覽道州元使君結舂陵行。兼賊退後示官吏作二首。志之曰。當天子分憂之地。效漢官[舊作朝]良吏之目[一作日]。今盜賊未息。知民疾苦。得結輩十數公。落落然參錯天下爲邦伯。萬物吐[一作壯]氣。天下少[一作小]安。可得矣[一作已]。不意復見比興體制。微婉頓挫之詞。感而有詩。增諸卷軸。簡知我者。不必寄元[一作云]。
〖遭亂髮盡白〗遭亂髮盡[一作遽]白
〖轉衰病相嬰〗轉衰病相嬰[一作縈]
〖吾人詩家秀〗吾人詩家秀[一作流]
〖道州憂黎庶〗道州憂[一作哀]黎庶
〖兩章對秋月〗兩章對秋月[一作水]
〖一字偕華星〗一字偕[一作皆]華星
〖純朴憶大庭〗純[一作淳]樸憶[一作意]大庭
〖用爾爲丹青〗用爾爲丹青。[公卿者。神化之丹青。]*
〖獄訟永衰息〗獄訟永[一作久]衰息
〖色阻金印大〗色阻[一作沮]金印大
〖興含滄溟清〗興含滄浪[一作溟]清
〖墨淡字攲傾〗墨澹字攲傾

1. 沈綿盜賊際，《御製全唐詩》綿作緜。
=奭====================================================
王嗣奭《杜臆》313,PDF366,366,PDF5.32

【評論】
詩題亦異。公作此詩，蓋同聲之應也。《詩序》云：「今盜賊未息，知民疾苦，云云，天下少安可待矣！」肝膈之言，一字一淚。◯「歎時藥力薄」，奇語，蓋公之歎時，亦以救世，而藥力淺薄，無濟於事，但自成其羸瘵而已。卽作此詩，亦欲救世，使人聞而興起，故《詩序》云：「知我者，不必寄元。」◯「乃知正人意，不苟飛長纓」此篇中喫緊語，公與元之相契在此。使居官者人人有此念，天下治矣。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》4.1691,PDF4.239,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》968,PDF1038

【譯文】

=今====================================================
張志烈主編《杜詩全集（今注本）》3.1405,PDF1471

【注釋】
〖〗
	
【大意】
〚〛
=====================================================
講4/293,仇4/1691,校8/4813,虎4/242,全968,新2/1438,今3/1405,趙2/1010,臆503,心1/183,鏡602,銭1/222,洙0615,唐7/2359
