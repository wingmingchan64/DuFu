王嗣奭《杜臆》345,PDF398,400,PDF5.100【評論】「冰入懷」，謂江心皆凍，所以爲異。「虎豹哀號」，因積雪而無所得食故也。荆揚冬暖，習以爲恆，而冰凍如此，當與長安丈雪者並記矣。◯「玄冥祝融氣或交」，謂暑有時乍寒，而扇終不釋也。其二：「凍埋蛟龍南浦縮」，大奇，亦狀冰入懷者如是之極。「楚天無晶輝」，謂日無光也。日無光必因畏寒，故恐烏足之凍折。「羲和迭送將安歸」，「迭」字無謂，家有舊本作「送將安所歸」，當是。