王嗣奭《杜臆》210,PDF263,238,PDF3.120【評論】前《遣悶》詩云：「藩籬生野徑，斤斧任樵童。」讀此始得其解。陰江多竹，至侵行徑，任樵童之剪伐而不顧也；心亦厭之，欲事芟除，以安戶牖，直以在公而不暇，所以又有「不成尋別業」之句，卽杜箋杜，可無疑矣。「養拙」從辭幕府來，公已拜部郎，尙思入朝報效，非高蹈者，故異「考槃」也。以後公擬出山，又換一局矣。「寂無斤斧響」，謂免樵童之伐也。公辭幕然後營屋，其專心於職事可見。