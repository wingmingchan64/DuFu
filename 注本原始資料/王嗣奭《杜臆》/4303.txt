王嗣奭《杜臆》254,PDF307,295,PDF4.58【評論】「鸚鵡」，酒杯名，注引禰衡事，不合。「指鳳凰」，注引弄玉事，是。謂佳人如仙姬也。又云：不知幾時天降翠節，特地引紅妝上昇乎？此語似謔，實陰諷中丞勿縱淫樂而忘戰備，又與上「誰知百戰場」相照。此警軍士也，亦以警中丞也。注謂繡段裝樂工之額，可笑。觀「歌樵」，知「樵」乃夔人歌名，如巴歈之類。「江樹城」謂夔府；「雲臺」天子所居，公有詩「雲臺仗數移」。後四句望之不淺。