王嗣奭《杜臆》99,PDF152,119,PDF2.51,175,PDF2.162,176,PDF2.164【異文、夾注】〖1〗寄岳州賈司馬巴州嚴使君兩閣老【評論】「蒼茫城七十，流落劍三千」，洙注固非，而夢弼近是，卻欠發明。「城七十」用燕破齊事；蓋祿山擁燕地，而所陷七十餘城，則海岱齊地也。不欲明比之，故云「蒼茫」。「流落劍三千」，指明皇奔蜀。「流落」字雖人臣所不忍言，而不露明皇，則讀者不覺也。◯內「張騫」、「騰騫」重韻。然「騰鶱」當從「鳥」，音「軒」，與「騫」各韻，公亦誤用耶？PDF2.162「賈筆論孤憤」，《老學庵筆記》云：「南朝詞人謂文爲筆，故沈約傳云：『玄暉善爲詩，彥昇工於筆，約兼有之。』又庾肩吾傳：『梁簡文論文章之弊，曰：詩旣若此，筆又如之。又曰：謝朓、沈約之詩，任昉、陸倕之筆。』任昉傳又有『沈詩任筆』語。故杜詩以『賈筆』對『嚴詩』，而杜牧亦云：『杜詩韓筆愁來讀，似倩麻姑癢處抓。』亦襲南朝語。」余謂「賈筆」句借用長沙痛哭流涕語。至「嚴詩」句，則借嚴助事。按助傳云：「作賦頌十數篇。」賦頌皆詩之流也。一字一句皆有來歷如此。PDF2.164邵云：「畫角吹秦晉」，春秋時秦晉連姻，又爲敵國。」姑存一說。【按語】騫，先韻；鶱，元韻。