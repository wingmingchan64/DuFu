王嗣奭《杜臆》142,PDF195,161,PDF2.135【評論】「宇宙蜀城偏」，見寄書不便，故承之以「忽得炎州信」。月峽在蜀，而云「遙從月峽傳」，蓋月峽去錦城尙遠，而亦見其地之偏也。「雪深」、「夜隔」，總見其遠。「驃騎幕」判官所居；而「孝廉船」則因張憑同姓而借用之，止是悲其相「隔」耳。所寄者詩，而云「卻寄雙愁眼」，奇甚。蓋寫詩淚點沾紙，則淚眼與詩同去矣，十字爲句。