王嗣奭《杜臆》249,PDF302,289,PDF4.47【評論】此詩處分極細，不免迂腐，蓋成大事者不宜小察；而鍾、譚一味稱之，可笑。◯公因病故養雞，因養雞故生出許多瑣碎來。旣欲養雞，安得復顧螻蟻？養雞多，安免鬥爭？而欲分別長幼，此皆可笑，蓋徒苦宗文耳。卽公亦知其不可爲常，故云：「倚賴窮歲晏，撥煩去冰釋。」◯「其流則凡鳥，其氣心匪石」，有萬物一體之思。◯篇中語多顚倒，如：「課奴」四句須再整；「避熱時來歸」二句，宜移置「勍敵」之下。