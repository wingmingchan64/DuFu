王嗣奭《杜臆》342,PDF395,396,PDF5.93【評論】此等詩皆有所避忌，故顚倒朦朧其語。如：「荒戍之城石色古」，卽石城也，公詩屢及之，似卽白帝城；「東郭老人」，公自謂也，「青丘」公詩屢見，必在瀼溪、東屯之間；「飛書白帝」，亦公自謂，而不知所指；「天驥」亦自謂。◯大抵有武夫惡少，乘亂得官，而豪橫無忌，觀「膂力」、「風塵」語可見。◯自玉環得寵，有「不重生男重生女」之說，此又反之，謂天下風塵，有力村夫，皆可得官，多金而榮其父母矣。