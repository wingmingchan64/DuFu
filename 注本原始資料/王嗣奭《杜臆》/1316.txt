王嗣奭《杜臆》83,PDF136,102,PDF2.17【評論】「空巷」而曰「久行見」，觸處蕭條。◯日安有肥瘦？創云「日瘦」，而慘悽宛然在目。狐啼而加一「豎毛怒我」，形狀逼眞，似虎頭作畫。◯「遠近理亦齊」，語似寬而痛已極矣。又念及長病死母，生不得力，痛上加痛，而道理關係最大。《二吏》《三別》，唯《石壕》換韻，且用古韻，餘俱一韻到底，且用沈韻。◯此五首非親見不能作，他人雖親見亦不能作。公以事至東都，目擊成詩，若有神使之，遂下千秋之淚。【按語】《石壕》用古韻，謂詩用鄰韻，如十一眞、十二文、十三元、十四寒混用；又四支、五微混用。所謂用沈韻，則指韻目分明，無鄰韻混押。《杜臆》無《三吏》之說，《潼關吏》不在此列。《潼關吏》類《石壕吏》，換韻，用古韻。