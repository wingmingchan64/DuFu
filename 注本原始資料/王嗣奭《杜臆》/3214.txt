王嗣奭《杜臆》199,PDF252,226,PDF3.97,266,PDF3.177【評論】「庶官割剝」而「不暇憂反側」，亦迫於上供；然唯「誅求多門」，則「賢者貴爲德」。邵堯夫因行新法而云：「賢者所當盡力之時。」亦此意也。又云：「必若救瘡痍，先應去蝥賊。」俱喫緊語。可謂公「論天下大事高而不切」哉？註謂錄事綱紀一郡，可劾刺史。則所云「當令豪奪吏，自此無顏色」，亦非託之空言也。「揮淚臨大江，高天意悽惻」，非恤民之極，必無此言。PDF3.177《通》云：「生民不安，凡以庶官不得其人；庶官非人，凡以監司不舉其職。故公以此告諷。公又有詩送諷云：『他時如按縣，不得慢陶潛。』則又欲其優禮庶官之賢者；誠以激濁揚清，錄事之職也。」【按語】「他時如按縣，不得慢陶潛」，見2636《東津送韋諷攝閬州錄事》。