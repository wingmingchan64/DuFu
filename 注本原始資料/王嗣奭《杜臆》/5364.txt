王嗣奭《杜臆》345,PDF398,400,PDF5.101【評論】此二首與前二首異格；而二首之格又小異，更覺瀏灕頓挫，且二首總一起結。註云：「崆峒山爲天關。」果爾，則天關與崑崙不相配；恐只是天柱之別名。南紀之寒如是，崑崙在西北之極，凍應折矣。◯按《山海經》：「天不足西北，故燭龍銜火以照天門。」卽天關也。其二：晚來拔大木，卽此「猛風」；而中夜又飛白屋，中插「猛風」，而上下互見，句法新異。「天兵」三語，想頭旣奇，詞復堅鍊，何等筆力！且前章「玄猿」、「白鵠」語形容苦極，而此卻寫出苦中一快，何等變幻！至末二句急來緩受，固體勢應爾；而枯槁忽露生意，令人解頤。