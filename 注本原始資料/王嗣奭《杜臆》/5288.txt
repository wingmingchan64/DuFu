王嗣奭《杜臆》339,PDF392,393,PDF5.86,455,PDF5.210【評論】「無貴賤不悲」四句，可謂達人大觀；「用心霜雪間」二句，所謂哲人知幾。皆名言。其二：人爲「榮名」二字所中，當此亂世，等於蟣虱，實歷名言。故燈燭張而飛蛾密，投燈燭者，逐榮名者也。飛蛾猶蟣蝨也。若遊神八極，則燧人氏爲禍首矣。◯「滿腹志願畢」，所謂「無富貧亦足」也。◯「終契如往還」，難解，大抵翛然往來之意。PDF5.210《通》云：「禍首於燧人之熟食；厲階於董狐之直筆。蓋利源開而嗜欲之心生，於是有貪夫殉財者矣；名教立而是非之端起，於是有烈士殉名者矣。君看燈燭一張，飛蛾轉密，若相忘於昏黑之地，蛾亦何由喪其生哉！◯前篇處困而亨，得聖賢之餘炬；此篇返淳遺智，乃莊、老之玄談。達人厭世而放言，觀者勿以辭害意可也。」邵云：「末四句言若要無欲無爭，須遊神八極之外，俛仰無滯，蕭然一空。及其終也，契合大道，視死生如往還，豈非吻合仙術乎？」