王嗣奭《杜臆》1.111,PDF164,132,PDF2.77【評論】按《志》：「成縣東南十里有鳳凰山。」臺當在山上。公於《積草嶺》自註同谷界，則鳳凰臺亦在同谷縣。蓋唐時縣屬成州，元時以同谷縣省入，至國朝改州爲縣，與秦州連界，然則雖自秦州徙居同谷，相去不遠也。今《志》於成縣有杜甫故居，註引「虎穴」、「龍泓」之詩爲證，則居在西枝村之西；然公似未曾居西枝，恐當以同谷爲是。◯公因鳳凰臺之名，無中生有，雖鳳雛無之，而所抒寫者實心血也。「心以當竹實，炯然忘外求」，炯然者心也。「所重王者瑞，敢辭微命休」，二語眞堪化碧。篇末二句可汰。【永明校記】「元時以同谷縣省入至國朝改州爲縣」，上海圖書館藏本「至」、「國」二字之間有分段空格。