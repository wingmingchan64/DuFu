王嗣奭《杜臆》332,PDF385,386,PDF5.72【評論】此詠瞿塘之雲也。「龍以瞿塘會」，可證前窟宅之說，而「江依白帝深」，此龍之窟也。故終年雲長起於峽，而每夜則樹林陰翳，必有雲氣浮之，皆龍之爲也。稻熟如黃雲，收穫則暫辭霜渚，而又分明挂夕岑之上。夕岑之雲，映日作黃金色，若移霜渚之雲，置之於此，蓋文人遊戲語也。高齋元非一處，皆借此秀氣以豁煩襟。陸務觀《高齋記》云：「少陵居夔，三徙居皆名高齋。其詩『次水門』者，白帝城之高齋也；『依藥餌』者，瀼西之高齋也；『見一川』，東屯之高齋也。」然總去瞿塘不遠。而尾句乃作詩本意。