王嗣奭《杜臆》378,PDF431,437,PDF5.174【異文、夾注】〖1〗蘇大侍御訪江浦賦八韻記異【評論】「揚馬宜同時」，公蓋以己與之匹也。◯本言清鏡中見白髮變黑，而先插「食芝」一語，錯綜無端。本言其詩有味，勝食仙芝，而添出白髮變黑，無中生有。本言詩泣鬼神，而說到湘娥悲，百靈集，江風驅之不去，如蜃樓海市，怳惚中變怪百出。而覈其歸存，總是形容其詩之妙而已。至《詩序》云：湧思雷出，書篋几杖外殷殷留金石聲。」又是一種形容，全不相涉。此老胸中眞神靈之窟宅。」且從來文人多忌，而公之樂道人善，不啻口出。遇此奇人，遂發奇興，如此詩亦從來所少，未嘗不受賢友之益也。