王嗣奭《杜臆》323,PDF376,375,PDF5.51【評論】灌園之水，總出巫峽，卻自人家引來，見其不易。又謂此園因客病而留之，爲其可以種藥；追遡買時，蓋在春深，因有花可以娛情。劉云倒句，何解？「風落果」，見園之利不但花、藥，「雨頹沙」，見時須修築，不但引水之難。園中之事，寒亦有之，如所云秋菜冬菁是也。素不慣習，則問俗而營寒；園亦有物華，則將詩待之，不令寂寞也。