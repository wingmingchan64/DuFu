王嗣奭《杜臆》252,PDF305,292,PDF4.52【異文、夾注】〖1〗雨三首【評論】起來四句，寫景甚肖。◯蒼江樹與豎同□□□改爲「去」，則風來雨去，亦不稱矣。其二：「白露誰能數」？不解。◯「佳客」別有所指。其三：起來四句，寫雨景清絕。◯「渾渾倚天石」，是峽中景，兼以雲俱出岫，故云「日假何道行」。然觀下文語，則此語實關時事，蓋詩之比也。◯草鎭地名，想卽黃草峽也，見後《黃草》一章。蓋峽西有亂，而總戎調荆州兵以防之，故船中之士，荷戈冒雨，而赴遠役。「羣盜」，小盜也，時又有「下辟山」者，而總戎止備強敵，不暇及之，故鳴艣各有所適，而峽中不能安枕可知已。止有漁艇、樵歌如故；而「留滯一老翁」，則欲去而不得者，但「書時記朝夕」而已。◯《柏中丞宴將士》詩云：「一夫先舞劍，百戲後樵歌。」知「樵」乃夔中歌名，猶巴歈之類，蓋起於樵客，故以爲名。公《憂旱》詩云：「上天鑠金石，羣盜亂豺虎。二者存一端，愆陽不猶愈。」今已得雨，輒復憂盜。故《雨詩三首》，止前首單詠雨，次首遂及前路吳、楚之盜，末首乃慮峽中之盜；自「連檣」以下，絕不及雨。而鍾、譚止選末章，評云：「句句峽中雨，寫得出，移不動。」非說夢耶！【按語】「上天鑠金石，羣盜亂豺虎。二者存一端，愆陽不猶愈。」見3619《雷》。