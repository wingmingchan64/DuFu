王嗣奭《杜臆》150,PDF203,169,PDF2.151【評論】「設網提綱萬魚急」，鍾云：「『急』字盡情，令人有斷罟之思。」◯「操舟疾若風」，「撐突波濤挺叉入」，可以入畫。◯「小魚脫漏不可紀，半死半生猶戢戢」，譚云：「每見老杜寫俚事妙處，輒歎白香山無才。」◯「大魚傷損皆垂頭，屈強泥沙有時立」，鍾云：「前詩『騰出』，此詩『傷損』，困頓中屈伸不同，各有一番精神。」◯「蛟龍改窟穴」，「鱣鮪隨雲雷」，殺機所感，令人神悚。然作詩本意，全在干戈兵革上起，盈城盈野，見者傷心，而不知暴殄天物，其痛一也。故至誠盡人之性，卽能盡物之性，一視同仁，初無二理。