王嗣奭《杜臆》165,PDF218,192,PDF3.28【異文、夾注】〖1〗又呈竇使君二首【評論】「轉驚」承前篇來，水愈作惡，恐岸隨流以去；賴有酒以解之，卽隨流去，還與海鷗爲侶耳。此謔辭也。剡縣、揚州，當是竇之所適。竇必官剡，故云所關心者，覺剡縣之小；卽今舉眼，已見揚州在傍，總以江漲水闊相形。若此江徑與淮海相連，而剡在揚州之內，藐乎小矣。亦謔詞也。「向晚」又承前章「朝來」言，「波猶綠」，則水勢稍定矣；而闊大無際，望之直以青天爲岸腳也，故云：「連空岸腳青。」余初疑「腳」當作「卻」，然不如「岸腳」爲勝也。此時日與春俱暮，而愁與醉不醒，「有」、「無」相呼應，最爲妙句；而下句又與前章「朝來減愁」相照。蓋情人接飲，故愁爲之減；情人將別，故愁與醉俱。同一「浮萍」，對江漲言，其悲更甚。