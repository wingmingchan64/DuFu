王嗣奭《杜臆》92,PDF145,112,PDF2.37【評論】老杜詠物皆詩之比，與他人就物賦物者不同。《歸燕》詩必棄官客遊時作，代歸燕設爲問答。「不獨避霜雪，其如儔侶稀」，此燕別主人語。主人代申其意云，此鳥四時未嘗失序，而八月知歸，可謂識機者。因語燕云，春色旣回，汝肯再來相訪乎？且眾雛可留，猶然識機，將偕汝去耶？問詞殊深繾綣，因代燕答云，倘故巢未毀，會當再來，何忍恝然也。此公自發己意，雖棄官而去，非果於忘世也。時行時止，便與聖人之意同。◯「避霜雪」，比避亂也。