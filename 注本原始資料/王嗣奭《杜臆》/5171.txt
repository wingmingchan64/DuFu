王嗣奭《杜臆》336,PDF389,390,PDF5.81【評論】「黃魚」卽公詩「脂膏兼飼犬」者。魚賤而大，非鸕鷀所能取；且養以取魚，何足爲怪？夏侯子言於懶眞子云：「峽中人家養豬，非祭鬼不用，特於羣豬中呼『烏鬼』以自別。」此說得之。舊識亦須爲態，新知心未嘗親，皆俗之異而可怪者。其二：虎非異物；「粔籹」雖不識其狀，必以米爲之，何足爲異？豈「侵客恨」、「作人情」有別解耶？公言「耕鑿不關渠」，而又怪其「火耕」，觀其築場斂積，一學楚人，則火耕亦不免矣，所以笑是非之難定也。