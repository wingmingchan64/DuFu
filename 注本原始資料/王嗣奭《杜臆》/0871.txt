王嗣奭《杜臆》59,PDF112,70,PDF1.167【評論】公凡單詠一物，必有所比。此詩爲肅宗作。天運初回，新君登極，將有太平之望，秋期近而月影清也。然嬖倖已爲熒惑，貴妃方敗，復有良娣，入河而蟾不沒也。林甫、國忠弄權於前，輔國、朝恩又繼於後，搗藥之兔長生也。所以只益丹心之苦，徒增白髮之明。今干戈滿地，月當無所不照，休得止照國西之營，謂此營士便能戡亂而可以無憂也。時官軍營於長安之西，魚朝恩爲觀軍容使，而李、郭等以六十萬兵潰於相州，當在此時，公蓋有深慮焉。白髮增明，謂以憂加白。