王嗣奭《杜臆》231,PDF284,270,PDF4.8【評論】峽裏之縣，縣前之樓，樓翼瓦齊，則四壁完好，不漏日光。而兩邊山木蒙密，終日無人，止啼子規。則春風中但見蕭蕭夜色淒然，蓋白日晦冥，非眞夜也。遠客多愁，那忍更聽此聲！而聲又故來傍人而低，蓋聲低則愈慘也。對此光景，誰能不悲！◯「見」字連下，蓋兩句作一句也，杜詩多有此法。不然，則「眇眇春風見」不可解矣。◯一云子規非杜鵑，乃叫不如歸去者。是也。此於客愁更切。