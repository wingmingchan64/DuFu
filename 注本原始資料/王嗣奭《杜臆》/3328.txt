王嗣奭《杜臆》208,PDF261,236,PDF3.116,263,PDF3.170【評論】此亦幕中之作。註者以青袍爲九品服色固謬，劉駁之而解謂：眼見小子輩紛紛而起，有何意味？尤謬。總因公爲工部郎，衣緋有礙而曲解。不知公雖衣緋，入幕對上官則青袍，此幕官之體也。但「有何意」則因志不得行而發，非厭官之卑也。金谷、銅駝在洛陽，公因不見而歎其非故鄕也。梅開不覺，以在院中故。PDF3.170「青袍白馬」，杜嘗兩用之。《洗兵馬》云：「青袍白馬復何有？」西山注云：公自謂也。覺欠妥。豈祖用《至後》詩注而誤耶？《千家註》引侯景青絲白馬，其理較長，但以絲作袍爲礙。然古人引詩書成語亦有換字，則換絲爲袍，亦不足怪。而《至後》詩依此作解，理意更長，余前箋亦覺費詞矣。