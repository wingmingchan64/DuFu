王嗣奭《杜臆》154,PDF207,183,PDF3.10【異文、夾注】〖1〗翫月呈漢中王【評論】公在旅中，故云「浮客」。露清月滿，夜景殊勝，而浮客轉爲危坐者，爲無侶也。今擬發歸舟，亦應獨行，王豈能同之哉？樂府有《關山月》，傷別離也。王旣被謫，己亦避亂，俱非故鄕；而關山俱在長安，月同一照，而「烏鵲南飛」、「無枝可依」，所以多驚，以自況也。今欲求術於王，而王之術亦窮；月生暈矣，亦謔詞也。「一照」或誤作「一點」，東坡好奇偶用，而人妄信之；伯敬妄評，謂於「同」字有情，可笑。王以病斷酒，月暈之謔，豈謂是耶！