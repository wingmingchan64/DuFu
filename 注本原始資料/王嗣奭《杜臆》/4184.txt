王嗣奭《杜臆》264,PDF317,306,PDF4.81,350,PDF4.168【評論】前云「異骨降松喬」，後云「寒松竟後凋」，掄蓋以壽考終者，且有令子，故公哭之而不甚悲，直以執友云亡，不能忘情耳。◯「東堂早見招」，當是招王爲婿，觀下「鸞鳳夾吹簫」可見，但不知爲誰家婿耳。「東堂」或「東牀」之誤。◯「兵戈聞兩觀」，謂安、史被兩觀之誅。◯「寵辱事三朝」，謂歷仕三朝而有寵有辱。如「解龜」、「阻諫」，辱也；「戎麾」、「幕府」，寵也。「解龜」謂罷官，註謂：「官滿解印。」誤。◯「將軍臨氣候」，將軍謂幕府主人。得公參謀，故將軍按氣候以臨戎；而壯士奮勇，拒塞風飈，井泉罷汲，烽火不燒，皆王之功也。◯「翠石俄雙表」，當是墓前華表。王蓋卒於官，故用「俄」字。「渥洼」二句，謂永無會期矣。註誤。PDF4.168邵云：「欲無聊」，公自謂也。晁建中僻居山林，經年不識車馬，養成懶散，或答親友書，亦無聊染翰，誰復著書耶？