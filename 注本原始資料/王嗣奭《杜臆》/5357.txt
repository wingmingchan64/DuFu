王嗣奭《杜臆》344,PDF397,399,PDF5.98【評論】黑夜歸山，有何奇特？而身之所經，心之所想，耳目所聞見，皆人所不屑寫；而一一寫之於詩，字字靈活，語語清亮，覺夜色淒然，夜景寂然，又人所不能寫者。蓋公之深夜而歸，必有不如意事，而又未易語人者，所以杖藜不睡，而舞復歌也。一炬足矣，兩則多費，故「嗔」之；此窮儒之態也，情眞故妙。