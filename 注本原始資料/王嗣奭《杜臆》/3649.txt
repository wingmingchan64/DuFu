王嗣奭《杜臆》251,PDF304,292,PDF4.52,350,PDF4.168【評論】牛、女渡河自是齊東語，公卻以莊語破之，有關綱常大義，非苟作者。今人擯理學詩，則此亦在繩之外矣。PDF4.168《通》云：「亭亭」二句蓋宮中爲此象以祀牛、女，爲祈請，如明皇、貴妃長生殿事，當時宮中有此俗矣。此詩專爲士子進身而言。蓋以牛、女無私會之事，以興男女無苟合之道；又以男女之合，比君臣無苟合之義也。「小大有佳期」，小而男女之合，大而君臣之遇，皆有佳期。合必以禮者，女之佳期；進必以正者，士之佳期，故「戒之在至公」也。不然，「方圓齟齬」，英雄丈夫，必不以不令之女爲婦；剛大之主，又豈以不合之士爲臣哉！