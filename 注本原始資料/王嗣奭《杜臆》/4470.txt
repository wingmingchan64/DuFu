王嗣奭《杜臆》294,PDF347,340,PDF4.149【評論】「令節成吾老」與「汝曹催我老」同妙。少年時逢令節則喜，不知經一令節，卽度一年，亦催人老，汝等今猶不知，他日如我之年，汝心當自知之耳。以浮生而看物變，生無恆，物亦無恆。年日積而多，恨日積而深，予自知之，汝猶不知也。思弟妹而不得見，乃其最可恨處；行坐皆吟，恐頭已白而終不得見也。悲在言外。