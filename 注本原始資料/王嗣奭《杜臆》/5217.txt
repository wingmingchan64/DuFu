王嗣奭《杜臆》285,PDF338,329,PDF4.126【評論】「啼虛壁」、「挂冷枝」，言其身長在「隱見」之間。第三句忽露「人」字，正見借猿以比人也。言：艱難人亦不免，而爾之隱見，似有識見者。「慣習從眾」，其見也；「全生用奇」，其隱也。此其知也。且不止全生，又能全性；父子天性也，雖在「前林」，每騰而及之。父子莫肯相離，人可不如乎？人於亂世，往往父子不相保。公攜其子以避亂，而恐其不能兩全，興言及此，見其苦情矣。