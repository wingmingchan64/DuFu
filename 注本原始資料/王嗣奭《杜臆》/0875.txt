王嗣奭《杜臆》53,PDF106,63,PDF1.154,93,PDF1.214【異文、夾注】〖1〗奉送郭中丞兼太僕卿充隴右節度使【評論】「西山將」當作「山西」，蓋「山西出將」是成語，而郭先爲秦州都督，固「山西將」也，而且與「隴右」爲對。◯此詩本送郭節度隴右，而語意輕外而重內。其談隴右，但云「和虜猶懷惠」，而以異域鎭靜了之。然未幾而吐蕃果遣使再請討賊，似有先見。至於中原之慘黷，餘孼之縱橫，亹亹言之，至有人臣所不忍言，他詩所不盡言者，獨於送郭言之刺骨，正以感激中丞，而使知所最急也。故雖羣胡勢已就烹，而勗以瘡痍親自接戰，以完此垂成之功。而忽作轉語云：「幾時回節鉞，勠力掃攙搶？」至末仍勗以「安邊仍扈從，莫作後功名」，何其屬望之惓切！豈若他人賦詩必此詩而已哉？◯公凡送人從戎，必說到安民，此詩亦云「人頻墜塗炭，公豈忘精誠」。此本孟子「一怒安民」來，亦非他詩人所及。◯「圭竇三千士」，不知所出。PDF1.214《通》云：「英乂之父知運嘗節度隴右，部曲猶有存者，故曰『淒涼餘部曲』，今英乂又節度其地，故曰『燀赫舊家聲』。」◯邵二泉云：「『三千士』，《左傳》：『秦伯送衞於晉三千人，實紀綱之僕。』此美英乂本儒臣，起於圭竇，而有紀綱之多士也。」【按語】1. 亹，mei5；亹亹，勤勉不倦。2. 《孟子·梁惠王下》：此文王之勇也，文王一怒而安天下之民。