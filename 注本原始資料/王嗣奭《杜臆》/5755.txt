王嗣奭《杜臆》368,PDF421,425,PDF5.151【評論】哭因兵亂，歌亦悲歌，非樂而歌也。日出後各有所事，故「歌哭俱在曉」；而「行邁有期程」，曉亦開舟，與歌哭同發也。至明日復然，則無處不亂矣。聞見俱是歌哭，故「同一聲」。鍾以聲該聞見爲禪理，似迂。◯鳥魚各愛其生，故追咎先王設網罟，此激於殺人而發；故至末始露「干戈」字。止動干戈，不知揖讓，因崩迫以開其情，所以致恨於前王也。◯碧藻可悅而高帆遠征，亦緣干戈迫之，所謂「干戈送老儒」也。◯譚云：「卓識愁腸，迫成奇響，使誦者徘徊。」