王嗣奭《杜臆》174,PDF227,261,PDF3.172【異文、夾注】〖1〗送李卿【評論】長安已亂而思歸，則志切勤王，而三四正申言之；問行在則帝已出奔矣。「暮景」指國運，蓋不忍明言之，不然則與「春風」相犯矣。「巴蜀僻」、「江漢清」，閬州儘可偸安，況晉山雖棄而含情於魏闕，蓋見其忠義之過人也。閬州舊名巴西；而嘉陵江一名漢江，亦在閬。公時在閬而送卿，則晉山當是閬中地名，卿必官於此，而朝廷所不甚眷注者，故云「自棄」；棄而曰自，不欲斥言，而借用羣棄世語也。