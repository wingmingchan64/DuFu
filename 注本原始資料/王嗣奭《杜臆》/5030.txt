王嗣奭《杜臆》316,PDF369,369,PDF5.38【評論】「高峯寒上日」當作「上寒日」，不但可對下句，而「寒日」卻有味。「天清木葉聞」，超脫不著色相，精極。◯此與前章《月》詩同一比也。「高峯寒日」，比人主孤立於上；「疊嶺霾雲」，比羣小黨比於下。江帆則隱，木葉則聞，比小人障蔽，不見其大者遠者，止聞其小者近者。道不可行，止應糜鹿爲羣而已，觀結語知全章之指。