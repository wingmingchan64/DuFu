王嗣奭《杜臆》254,PDF307,295,PDF4.59【評論】起句云「絕代歌」，便是定評。楊之歌甚悲，蓋傷世無知音也。「響下清虛裏」，贊得絕妙，隱然有振木遏雲之致，況又起於「素月」、「清夜」，其誰能堪？◯「玉盃」、「金管」，天子所用；昔明皇好樂，諸王侍臣僕御無不洞曉音律，自祿山亂後，人主憂勞，玉盃寂而金管迷，所以人不知音，而聽者疲也。「愚智心盡死」，苦語。傑士不待知己，憤語。較之一人知己可不恨者，其恨更甚。◯「傾側天下耳」，謂駭人聽也。秦青且然，況其他乎？然公亦自發心事，非全爲楊氏也。