王嗣奭《杜臆》106,PDF159,126,PDF2.65【評論】瓠開白花，與瓜有別，然瓜其總名也。花而曰「結」，旣食其實矣，所以不辭除蔓。蔓而曰「青」，生意未盡，故秋蟲似猶顧惜，但不知暮雀之意若何。代瓠問得妙。末謂凡有生物，天人相參，卽如瓠之成壞則天也，而栽培則人也。論天則寒至而牢落，論人則消息循環，消之極，自有息之初，聽其自轉而已，又何憾焉？讀此二詩，夫子之不怨不尤，與聖人知進退存亡而不失其正，皆是物也。