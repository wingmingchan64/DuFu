王嗣奭《杜臆》234,PDF287,274,PDF4.17,349,PDF4.167【評論】讀此詩，津津好賢之意，溢於筆墨之外。◯「羈離」、「牢落」公自謂，而比鄭於屈、宋、顏、閔，文行兩全，不知鄭堪當此否？◯「葵堇」，堇乃苦菜，可食；烏頭亦名堇，有毒，不可食，蓋有兩種。PDF4.167雖遭亂而意不欲歸；雖竄身而迹非隱遁，此二句乃公喫緊語，謂志在匡濟。細人不知而鄭識之，故色愈謹而不見哂，此乃公之知己，故傾懷抱而致親近也。篇末朝謁金門，正與前二句相照。「捷徑未忍」，謂鄭不枉道干人。故下文比以顏、閔；而屈、宋之比，則根詩家標準來。