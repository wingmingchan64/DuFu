王嗣奭《杜臆》79,PDF132,97,PDF2.7【評論】回紇送壯士，謂之「貔虎」，見其非善物也。前復兩京，回紇功多，舊固無敵，今不知若何？恐其驕而怠也。「妖氛」卽安、史輩，註云吐蕃；廣平王不在軍，而指爲「元帥」，夢弼之妄如此。蓋兵多必須有帥，「元帥」當屬子儀，乃以魚朝恩爲觀軍容使，而彫戈之錫不至，兵眾而無統御，此公所深慮也。慶緒守鄴，已爲窮寇；而思明尙爾跳梁，先須討之，故云「莫守鄴城」而「斬鯨遼海」。乃竟以思明之救，而九節度之師果潰。註謂先討吐蕃，眞同說夢。