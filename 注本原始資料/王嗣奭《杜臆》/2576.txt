王嗣奭《杜臆》144,PDF197,164,PDF2.140【評論】公一見朱櫻，遂想到在省中拜賜之時，故「也自紅」、「愁仍破」、「訝許同」，俱喚起「憶昨」二句，而歸宿於「金盤玉箸無消息」。通篇血脈融爲一片，公之律詩大都如此。而逐句作解者，往往失之。「細寫」謂來札，野人作書，鄭重煩絮，亦其常態，然讀之而愁仍舊破。見勻圓，訝其如許今昔相同也。然後插入往事，賜霑擎出，何等光寵，而今何如哉？公受賜於肅宗之朝；閱「金盤」語，似在肅宗晏駕後作。