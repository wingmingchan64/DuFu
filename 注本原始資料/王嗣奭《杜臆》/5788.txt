王嗣奭《杜臆》370,PDF423,427,PDF5.155【評論】晚洲在湘潭。◯「參錯雲石稠」，便是晚洲之景，所謂「秀色異狀」者也。◯舟行上水，故「棹經垂猿把，身在度鳥上」。「擺浪」從風濤來，致妨散帙，見公無時不對書也。「危沙」，人所不能到者，舟因水高而過之；沙上有花，折之最便，猶俗言便當，如此解稍通。花根無據，插花記險尤不通。◯羈艱得之，暫爲愉悅；羸老之人，轉加惆悵。今中原尙未解兵，吾得終於疏放耶！其惆悵以此。