王嗣奭《杜臆》227,PDF280,258,PDF3.160【評論】前四句言外有冷淡淒清景象，故是此老勝場。若以句字求之，「花葉」句、「早霞」句殊不可解，而鍾、譚極取之，余未之信。題云《冬深》，此時水涸，石根盡露，公在舟中，或江或溪，唯共此石根而已。水漲時其痕不定，水落則江溪之水各依舊痕，皆冬深景象也。四句言景。◯「風濤暮不穩」，故楚客之魂難招；捨棹又無門可宿，故楊朱之泣易下，亦倒插法。此四句言情。◯「楚客」公自謂。按《志》，夔乃《禹貢》荆、梁二州之域，而戰國楚置扞關，則夔爲楚地。