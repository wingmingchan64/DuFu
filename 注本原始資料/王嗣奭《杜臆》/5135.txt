王嗣奭《杜臆》333,PDF386,387,PDF5.74,454,PDF5.208,PDF5.209【異文、夾注】〖1〗即事【評論】柑以三寸者入貢。用修云：「三寸柑，峽中佛手柑也。」前四句皆寫目前蕭條之景以起興。而身方臥病，又値窮途，而京師又復戒嚴。按《史》：「大曆二年九月，吐蕃圍靈州。」所以腸斷於秦川濁涇，蓋不暇憂身之窮，而先憂國之危也。舊作秦州，《演義》定爲秦川，是。秦中川水莫大於涇、渭，今言濁涇，不言清渭，喩吐蕃之亂也。PDF5.208「雙白魚」，用雙鯉事，「不受釣」，謂無寄書之便也。「三寸柑」，貢物，「猶自青」謂未有入告之期也。身羈天畔，念及秦川之亂，而寄書無便，入告無期，將何以爲情耶！其腸斷以此。三寸柑入貢，據《演義》；又別有出，補後。PDF5.208宋文帝時，義康專朝權，四方饋遺，以上品薦義康，以次品供御。上嘗啖柑，歎形味並劣，義康曰：「今年柑殊有佳者。」遣人還東府取柑，大供御者三寸。三寸柑當本此，然亦供御之物也。PDF5.209《三秦記》隴山俗歌云：「隴頭流水，鳴聲嗚咽。遙望秦川，肝腸斷絕。」「腸斷秦川」，正用其語。