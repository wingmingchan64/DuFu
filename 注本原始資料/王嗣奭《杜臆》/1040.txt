王嗣奭《杜臆》64,PDF117,75,PDF1.177【評論】「雀啄柳花」，已奇；而「黃柳花」更異。首二句正物華之可戀者也。◯拾遺近侍，有言責者；不得其言，卽難浮沉於世，便當去而爲求田問舍之計，豈得更無家耶？蓋公原居少陵，後徙居奉先；賊陷京師，又移寓鄜州。去冬始迎妻子至京師，尙未有栖身之所，故云「無家」。註謂喜其家復聚而言，謬甚。此時公雖居官，而當不甚省錄之後，未幾遂有華州之行，則皆實語也。南史必有歸隱之語，故有下句。此詩起最有力，若他人必用爲實聯矣，一氣轉下，勢若連環，妙甚。