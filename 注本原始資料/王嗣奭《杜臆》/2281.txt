王嗣奭《杜臆》136,PDF189,156,PDF2.124,175,PDF2.162【評論】此與前首一日事，一時作。前四句寫初晴光景甚妙。添杯承「尊酒」來，潛夫承「巢綺」來。《潛夫論》三字拆用妙。◯「書亂誰能帙」，謂攤書不收。PDF2.162尾句謂身雖隱，而時聞其論及世事，未可便怪老夫之潛也。按《王符傳》：「隱居著書，以譏當世得失，號曰《潛夫論》。其指訐時短，討讁物情，足以觀見當時風政。」此可得「餘論」之解矣，亦見公非果於忘世者。