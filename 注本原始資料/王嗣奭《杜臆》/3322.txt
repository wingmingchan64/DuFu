王嗣奭《杜臆》208,PDF261,236,PDF3.116【評論】「絕島孤」，謂蓬壺也，然後說羣仙，亦倒插法。己有愁思，而不知不覺發之於羣仙，喜其不愁思，眞味外味。如後首之結，則己與仙分爲二，意味淺矣。其二：范蠡、王喬，皆「出塵氛」者，「隨萬物」卽物役變語。「隨萬物」、「出塵氛」，此仙凡之辨也。其三：「高浪」、「崩崖」，何等雄大！小之而「野橋」、「沙岸」，又小之而「珊瑚」、「薜荔」，粗中有細，此畫家妙處。六句說景，結語說到自身，謂浮查尙寬，可以並坐，仙老肯暫將我去乎？三首結同一意，而變幻不拘。