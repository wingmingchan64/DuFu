王嗣奭《杜臆》82,PDF135,101,PDF2.15,172,PDF2.156【評論】起來四句，是眞樂府，是《三百篇》興起法。◯「暮婚晨告別」，是詩柄。一篇都是婦人語，而公揣摩以發之。有極細心語，如「妾身未分明」二句，「婦人在軍中」二句是也。有極大綱常語，如「勿爲新婚念」二句，「羅襦不復施」二句是也。眞無愧於《三百篇》者。◯「君今死生地」，《詩歸》作「往死地」，然不如「死生地」妙有餘思。◯「洗紅粧」加「對君」二字，精妙。PDF2.156眞西山云：「先王之政，新有婚者，期不役政。此詩所怨，盡其常分而能不忘禮義，是以錄之。」「雞狗亦得將」，趙云：「乃『百兩將之』之將，蓋嫁時所攜物也。」