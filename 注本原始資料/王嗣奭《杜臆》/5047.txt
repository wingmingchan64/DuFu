王嗣奭《杜臆》317,PDF370,370,PDF5.40,451,PDF5.202【異文、夾注】〖1〗孟倉曹步趾領酒醬二物滿器見遺老夫【評論】觀二孟所餉之物，便知其人不俗。◯「理生那免俗」，鍾云：「至言，眞，俗人反不知。」PDF5.202「楚岸通秋屐」，紀倉曹來路，照本題「步趾」。遂與胡牀，面畦而坐，以相知脫略於禮文也。三四詞對而意不對，謂汝家籍糟，而分我「汁滓」，此言酒而與「甕醬」作對；「提攜」雙頂，而「落」則放下也。此律詩之變體，唯杜有之。所云「提攜」者，必僕夫也。【按語】詞對而意不對，指酒不當與甕醬作對。其實此聯詞亦不甚對。藉、分，動詞；糟、汁滓，名詞。甕醬，名詞；落、提攜，動詞。「提攜」雙頂，其一謂僕夫之負甕醬，其二頂孟倉曹之眷顧。