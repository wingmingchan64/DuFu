王嗣奭《杜臆》367,PDF420,423,PDF5.147【評論】「我行匪利涉」，言南征非我意也。◯蕨乃石間野草，采之作菜，以鬻而輸官，所輸幾何？乃其丈夫已死於百役而返空村以號，悲哉！◯「貴人豈不仁」一轉，洞悉民隱。蓋貴人亦知愛民，不過欲生財以濟國之急；而不知索錢多門，不堪黠吏之漁奪，歸過於上，而自逃法網，然貴人不知也。◯花時稍暖，得貰縕袍，而自喜生理之遂，其所爲生者可知矣；以此遣遇，其途之窮又可知矣。