王嗣奭《杜臆》123,PDF176,171,PDF2.155【評論】此喜避地得所，而「煙塵外」三字爲一詩之骨。自羯虜倡亂，遍地煙塵，而錦里江村，獨在煙塵之外，舉目所見，圓荷、細麥，皆風塵外物也，故將卜宅而終老於茲，爲農以食力而已。四民之業，唯農在家，今且去國，似違農之常，而非我之願。然卜居得所，何減葛洪之令勾漏，但勾漏有丹砂，而錦里不得問之，以是自慚耳。蓋乞勾漏亦因避亂，丹砂託詞也。煙塵不到，便同仙隱，而以不得丹砂爲慚，戲詞也，喜在言外。「細麥」，小麥也，以對「圓荷」，亦稱亦雅。