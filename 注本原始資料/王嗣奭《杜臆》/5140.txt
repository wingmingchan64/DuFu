王嗣奭《杜臆》322,PDF375,375,PDF5.50,451,PDF5.202【評論】鶡，雄雉，善鬥，故武士以爲冠。PDF5.202首二句，一慨生逢兵亂而鬥死不休，一歎世人多機而駕空隱迹。所見所聞，俱堪蹙頞，因云吾眼不知復以幾時暗，若耳則幸從前月聾矣。故猿啼、雀噪，愁淚斯忘，聾之效也。但眼猶未暗，見山木之黃落而驚心，致問朔風，悲同宋玉，剩此通愁之竇，尙覺多事耳！當此世界，何如旣聾且盲，不聞不見之愈乎？寫愁至此，入非非想。「鶡冠」須溪不錯。「鹿皮翁」須看《遣興》詩註始詳。【按語】「須溪不錯」云云，原有一段文字批駁須溪之注，後刪去。「但訝鹿皮翁」，見1340《遣興三首》。