王嗣奭《杜臆》71,PDF124,81,PDF1.189【評論】吾初讀「顏狀老夫爲」，意曜眞老，嫌其句拙。後公在秦州時，畢曜除監察，始知畢以飢寒憔悴，故顏狀致然，則可悲之甚，而因識其句之佳。觀下有「同調」、「相顧」語，則公亦正在困中。而秦州詩又有「伊昔貧皆甚」之句，則此詩乃天寶末年作於長安者，而悲畢亦以自悲也。江鮑有詩傳後，必定無兒，故有下句，聊以有兒自寬也。公有《偪側行》亦贈畢者，時則公爲拾遺矣。