王嗣奭《杜臆》203,PDF256,231,PDF3.106【異文、夾注】〖1〗遣悶奉呈嚴公【評論】「黃卷眞如律」，不知所出。邵云：「言黃卷以禮法繩人，尤嚴於律。」「青袍也自公」，用「退食自公」語，言幕官雖卑，亦自公而退食也。然亦苦拘束，故承以「老妻」、「幼女」之句。「露裛」、「煙霏」，感公剪拂之恩；「思藤架」、「想桂叢」，謂反而自忖，恐其無福承受，故繼以「信然觸網」之語。「西嶺」以下，懷思草堂。竹翠、椒紅，似堪自適；甕空、船坼，一任蕭條。至於藩籬、斤斧，宅舍荒蕪，但思束縛以酬知己，歲已蹉跎，尙思效其小忠，此夙心也。稍亦周防，終傷太簡，然猶往來不憚煩，所謂一日居其位，一日業乎其官者也。且如「烏鵲愁銀漢」之難渡；「駑駘怕錦幪」之拘絆，幸全體面，放使歸家而已。觀公此詩，誰云傲誕哉？卽幕寮雖不合，止云「分曹失異同」；而「平地專攲倒」，且自分其過，可以占公之所養。「藩離」、「斤斧」誤解，於後《營屋》詩改正。