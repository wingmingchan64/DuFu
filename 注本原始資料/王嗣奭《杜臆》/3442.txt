王嗣奭《杜臆》219,PDF272,247,PDF3.139【評論】以長江立題，當是寫其朝宗之性，以警盜賊之背主者。二首意同，但有遠近前後之分。前首乃瞿塘以上之水，「爭」字妙，見急於朝宗，而光景亦肖。「灩澦如馬，瞿塘莫下。」此歸心所以飛飜也。其二：乃水之已下瞿塘而極其所至，蓋朝宗者以海爲歸也。水漲則闊，色似瀟湘，若遙借之者；水漲而灩澦之出水者小，若以聲驅之使深入地底也。俱極形容之妙，亦見朝宗之勇決也。末二句不解。