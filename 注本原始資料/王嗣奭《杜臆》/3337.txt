王嗣奭《杜臆》210,PDF263,238,PDF3.120【評論】公有「分曹失異同」之語，似與諸公不合而歸；此詩殊無芥蔕，可以占公之養。然異同有故，與嚴公故交，一也；才高，二也；部郎官尊，三也。犯此三忌，宜致參商，此公所自諒也，於諸公何尤。此詩只言溪上之樂，如鳥脫籠，自是衷語。公居種藥而許鄰人斸，其相睦可知。蓋川出藥材，公似不免從俗，而亦可得「藥闌」之解矣。【按語】「分曹失異同」見3276《遣悶奉呈嚴鄭公二十韻》。