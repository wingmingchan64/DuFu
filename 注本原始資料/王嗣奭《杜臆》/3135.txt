王嗣奭《杜臆》189,PDF242,214,PDF3.72【評論】「苔徑」、「茅檐」起句，是追憶草堂花竹之盛。別來三年，甲子頻換，今始得歸。到日忽値春華，舊時花竹，存者必復生發。江邊孤石淺沙，依然如故，倚杖而看，傾壺而就，如見故人。卽遠鷗、輕燕，各遂其性，與人意相合，而喜可知已。因歎世路多梗，吾生有涯，莫思身外事，且飲生前酒，醉醒展轉，有興可乘，卽此爲家而已。非不思故鄕，而奔走已倦，暫得息肩，亦足樂也。◯別去三年而云「頻甲子」，知古人以甲子爲歲次之通名也。