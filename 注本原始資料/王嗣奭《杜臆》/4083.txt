王嗣奭《杜臆》257,PDF310,298,PDF4.64【評論】此詩乃公自爲傳，其行徑大都與李白相似，然李一味豪放，而杜卻豪中有細。◯觀公吳、越、齊、趙之遊，知其壯歲詩文遺逸多矣；豈後來詩律轉細，自棄前魚耶？◯泰伯讓而世好爭，所以「撫事」而墮淚。◯「目短曹劉牆」，猶云及肩之牆也。◯「班鬢兀稱觴」，此亦古人慶壽之一證，然無詩文傳世，何也？◯肅宗卽位於靈武，公屢爲分疏，如「禹功亦命子」，亦其一也。◯「榮華」與「勳業」相「敵」，鮮能令終，猶「歲暮嚴霜」也；故前稱介推，後引鴟夷，況無大功而擁高位者，可無懼耶！