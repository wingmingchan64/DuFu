王嗣奭《杜臆》26,PDF79,35,PDF1.97【評論】「高臺面蒼陂」，「冷」者風也，而兼言日。「蒹葭離披去」，「永」者水也，而兼言天。此下語之妙，眞是筆端有畫；四句已盡其勝，所云「接要」者此也。「仿像鮫人」六句，寫景殊溟涬，有前篇風致，但不見可懼而見其可狎；篇末所云「逐清景」，卽此景也。「吾甘雜鼃黽」，鼃黽湖中物。「取適事莫並」，名語。「老來苦便靜」，情語。「資菱芡」、「結茅茨」，乃窮愁語。當得其意。不然，人豈甘雜蛙黽哉？