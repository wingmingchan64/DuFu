王嗣奭《杜臆》107,PDF160,127,PDF2.67【評論】卜居先卜鄰，公之惓惓尋地於西枝村，放贊公不下耳。「與子成二老」，此衷語也。西枝村所以未當意者，本求陽岡暖地，而路從陰嶺，苦於寒冱，前已言之。而此云「未便陰崖秋」，正與相應；而「近聞西枝西」，又與前次章「更越西南頂」相照，知此公詩皆實語也。「虎穴」、「龍泓」，其地幽勝。「徑通林丘」，與贊公居近。今《志》於此有杜甫故宅，豈公於此暫住耶？◯此以竿牘爲詩，確是商量語。