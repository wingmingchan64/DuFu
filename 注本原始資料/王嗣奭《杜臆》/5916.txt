王嗣奭《杜臆》383,PDF436,452,PDF5.205【評論】南樓固在南昌，《楚辭》云：「帝子降兮北渚。」北渚亦楚地也。公時在楚，而盧亦未離楚地，故引用之。蓋南樓之月暗度，則庾公之興索然；北渚之雲夜寒，則帝子之愁更甚。五六詠夜雪化景。末用子猷事，欲乘興而往訪，則不知其處，徒相憶而已。盧送柩歸上都，不經南昌，註誤。「燭斜」蓋因朔風，「近」當作「僅」。