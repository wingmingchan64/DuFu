王嗣奭《杜臆》264,PDF317,306,PDF4.80【評論】非詩能解悶；謂當悶時，隨意所至，吟爲短章以自消遣耳。「陶冶性靈」乃此公實得語，然非「用心」不可。尼師深戒「無所用心」，亦爲性靈計耳。「改罷長吟」，此用心之所得；得詩之趣，斯得詩之益矣。◯公謂李白佳句似陰鏗，論者謂公有不滿白之意，試讀此詩，豈其然乎？今涪州有荔枝園，相傳貴妃所云「一騎紅塵」者出此。今讀公詩，乃知出瀘、戎者是。公年與相及，必不妄。然已「無顏色」，涪去京更遠，能神輸鬼運乎？「翠瓜」、「側生」二首，吾終不解。