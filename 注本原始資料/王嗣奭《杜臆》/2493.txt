王嗣奭《杜臆》143,PDF196,162,PDF2.137【評論】以戎馬交馳之際，有此柴門老病之身，時刻難堪，止是把君之詩以過日耳；則念此之別，能不驚神乎？，把君詩、念此別三字相屬；「過日」或作「過目」，則無味矣。五六承念別來，自茲一別，我在峨眉，君在峴首，地闊天高，何繇會面？所以驚神者此也。倘耆舊內有如龐德公者，覓以相報，吾將與之偕隱於襄陽，則吾得所歸，而君亦無嗟於遠別矣。