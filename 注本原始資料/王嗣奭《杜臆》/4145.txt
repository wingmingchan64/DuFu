王嗣奭《杜臆》240,PDF293,280,PDF4.28【評論】起四句已括盡大意。「復漢留長策」，「留」猶「剩」也；註謂留與後主，誤。◯「錦江」、「劍閣」二句，用修云：「錦江過楚，蜀不能吞吳；劍閣通秦，蜀不能取魏。因山川起興，以寓昔日偏安之感耳。」◯清溪之月從竹間出，故云「竹送」；玉座之苔自爲榮枯，故云「苔移」，劉評可笑。◯「對搖落」，「久風塵」，乃公自謂；而劉云：「十字開合古今。」何說？公又言關、張之勇，雖難與並；而耿、鄧之功，亦似可親。但有應運之主，其才必不小；得士而相契，必無與鄰。此泛言有君必有臣，語從玄德、武侯來，而說到自身。言雖已遲暮，猶堪帷幄；而「飄零且釣緡」，隱然歎其有臣而無君也，徒洒憂國之淚於衣巾耳。