王嗣奭《杜臆》345,PDF398,399,PDF5.99【評論】此詩當是舟中作。乍聞𥷑篥，亦覺快心，自鄰舟人一聽而感傷，不免挑動私衷。至塞曲起於三更，聽之歘轉爲悲壯矣。五六正寫其悲，可謂悽慘之極。所以然者，以世之亂也。若鄰舟感傷，必因作客之苦；因語之云：君若知天地干戈之滿，則不復見江湖行路之難矣。蓋同一感傷，而其情異也。