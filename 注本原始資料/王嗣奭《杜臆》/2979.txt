王嗣奭《杜臆》173,PDF226,263,PDF3.171【評論】峽城無可考，當是陝城之誤，時帝出奔陝州。三四正述中使語，曰「還」，曰「恐」，宛似口角。「邵伯樹」借用《甘棠》語，《詩》所云召，在雍州岐山之陽，漢屬右扶風，地在今鳳翔，古有召亭，今不可考。望仙臺在今華陰縣，此皆乘輿出奔所經之地；而「天寒」、「地闊」，皆慘淒之象，引下「狼狽風塵」而「羣臣安在」，責其不能救正於未狼狽之先也。