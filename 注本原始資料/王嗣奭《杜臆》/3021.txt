王嗣奭《杜臆》139,PDF192,157,PDF2.127【評論】時公將適楚，故寄別馬巴州，復以嚴武將至不果行，後有《奉待嚴大夫》詩，參看自見。公流落劍南，召補京兆功曹不至，故有次句。扁舟將適楚，繫纜已久。蜀稱南京，故云「南國」。「浮雲水上多」言無厚交可依也。故獨把漁竿，終當遠去，難隨鳥翼，一過相別；然亦「知君未愛春湖」，同吾把釣，「興在驪駒玉珂」耳。驪駒詩，送客不迎客。鳴珂遊帝都者所用。◯按服虔《通俗文》：「勒飾曰珂。」