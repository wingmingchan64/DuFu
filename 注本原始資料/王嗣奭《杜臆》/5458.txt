王嗣奭《杜臆》351,PDF404,406,PDF5.113【評論】曙角聲斷於高城上，故云「凌雲罷」；入城値雨，老人艱行，故云「帶雨長」。公舟中，故自比「水花」分布塹中，隨水漂流而弱；弟入幕，軍府多事，比「巢燕」得泥而忙。五六言己與弟得喪殊途。萍漂之人，年又衰颯，忍涕而近中堂。不曰入而曰「近」，似有未易親者。位亦幕府中人，想亦不甚用情而不能無望也。上文「雄」字，已含風刺。