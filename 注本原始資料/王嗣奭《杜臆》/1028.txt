王嗣奭《杜臆》63,PDF116,74,PDF1.175,94,PDF1.215【評論】註云：「高曰『垣』，低曰『埤』。」是也。云：「垣之竹，埤之梧，皆長十尋。」豈成句法？亦安有十尋之竹？大抵掖垣乃省院外牆，內有竹埤，梧高十尋。竹埤，《演義》云：「非埤間種竹，必埤上編竹爲儲胥以限之。」近是。◯「洞門對雪」，山谷謂唐省中皆青壁畫雪，必有所本。◯「落花」一聯，寫省院中景象，可想見於筆墨之外，與「旌旗日暖」一聯，各有其妙。須溪安得妄置優劣？◯袞職有闕而不能補，政違寸心處；而上加「遲回」字，當時必有難於進言者，而抱許身之愧也。《通》云：「前四句言省中之景，後四句則歎其不得志之意，然景中已微露其情。『梧十尋』，表孤高也。『常陰陰』，苦陰勝也。『白日靜』，慨素餐也。『青春深』，惜時邁也。後遂明言之。」