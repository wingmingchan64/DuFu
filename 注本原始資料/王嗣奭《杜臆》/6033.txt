王嗣奭《杜臆》186,PDF239,PDF3.167【評論】詩云：「五十白頭翁，南北逃世難」，按公《年譜》：代宗上元二年，公五十，時東川節度段子璋反，崔光遠牙將花敬定斬之；而兵不戢，遂大掠，故公率妻子而逃。始則京師亂而逃蜀，旣自北而南。今南又亂而逃，故云「南北逃世難」，而「乾坤萬里，無容身畔」也。蜀旣不可留，故園又丘墟，故云「歸路從此迷」，終當出三峽之楚之湘江，乃吾淚盡之處也。痛哉其言！