王嗣奭《杜臆》339,PDF392,393,PDF5.87【評論】「來如雷霆收震怒」，凡雷霆震怒，轟然之後，纍纍遠馳，赫有餘怒，故知「收」字之妙，若轟然一聲，闋然而止，雖震怒不爲奇也。「罷如江海凝清光」，鍾云：「此一語獨妙。」信然。◯鍾總評：「題是公孫大娘弟子，而序與詩，情事俱屬公孫氏，便自穆然深思。」余謂未盡也，不知情事俱屬玄宗，故序云：「撫事慷慨，聊爲《劍器行》。」知其意不在劍器也。詩云：「感時撫事增惋傷。」則「五十餘年似反掌」數句，乃其賦詩本旨；「足繭荒山」，從此而來，尤使人穆然深思也。