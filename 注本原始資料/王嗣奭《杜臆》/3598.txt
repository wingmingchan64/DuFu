王嗣奭《杜臆》241,PDF294,281,PDF4.30,347,PDF4.162【評論】起得奇突，若從空而下。◯「元戎」不知爲誰，蓋薦崔使教鍊羽林者。「燕王買駿骨」以下六句，皆謂元戎；「入幕」以下，方謂其舅。◯「官聯辭冗長」，謂實有職事可自效者，亦見當時冗官多。「行路洗攲危」，謂有元戎可倚，亦見當時仕路險。主人脫劍而贈；春色隨帆而去，言道途之光榮也。◯天子朝而侵早，因世亂多事；雲臺仗至數移，謂天子播遷。軍分則供給煩；百姓支離則供給苦。「黠吏封己」，「公才守雌」，一則有害，一則無益，二語說盡官曹之病。活國幸有名公；而拜壇寇疑，疑猶驚也。「冰壺」二句，謂大將清肅而羣寇自消也。崔蓋先入其幕府，而今被其薦引者。「矛戟」、「鼎彝」，言後來事。◯謂其舅爲「之子」而自稱「老夫」，殊駭人。◯「江曾決」用《孟子》「若決江河」語。◯「暗塵」二句，似謂舅之先屈後伸也。「困垂翮」則公自謂耳。◯「悲歌識者誰」，謂其憂世。「歎及老夫衰」，是公自歎。PDF4.162註：評事爲公之舅，蓋因末有「舅氏多人物」一語而誤解耳。後又有《毒熱簡寄崔評事十六弟》，詩內亦自稱「老夫」，又云「開襟仰內弟」，因知兩評事乃兄弟，皆公之中表，生於舅氏家，故云「舅氏多人物」。余初駭「之子」、「老夫」語，今始釋然。