王嗣奭《杜臆》107,PDF160,128,PDF2.68【評論】道家春食朝霞，而公初年亦有志於學道，至於囊空無以給食，因發歎以爲翠柏雖苦，尙猶可食，明霞縱高，其可餐乎？「鹵莽」二字，說盡世態；而「共」字更悲，乃知亂世情事，古今一律。吾道非鹵莽，安得不以艱難屬之也？敢誰怨耶？不爨、無衣，窮亦至矣。落句雖用成語，卻有蕭然自得之意，故不可及。◯阮孚持一錢皁囊遊會稽，客問囊中何物，云；「但有一錢。」看囊恐其羞澀，「看」，猶守也。