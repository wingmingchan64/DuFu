王嗣奭《杜臆》50,PDF103,60,PDF1.148【評論】此詩乃公將脫賊西走，遇廣文而與之同飲話別之作，觀「別經死地」之語可見。蓋在至德二載之春，祿山被殺之後。◯「握節」作「禿節」，宋子京手定，用《張衡傳》「蘇武以禿節效貞」語，極是。蓋此句乃公自謂，若用「握節」，則公旣未嘗奉使，且與廣文之汙僞命者相形；若「禿節」則自比於蘇之羈於虜地，飢寒狼狽，而非羨不辱之節也。此之別離，重經死地，故他時相知對酒則樂，而此則「淚落強徘徊」也。「秦簫」、「阮宅」，舊註自明。