王嗣奭《杜臆》38,PDF91,PDF1.121【評論】若論得錢，則爲尉頗不淒涼，其云「淒涼」者，爲折腰且怕趨走，不如率府兵曹且得逍遙，「逍遙」與「淒涼」反。率府之祿甚微，頗堪爲躭酒之需，而且得狂歌以自託於聖朝，謂朝廷不以狂歌爲罪也。正見逍遙處。初本欲歸，今得微祿，歸興遂盡，甘回首以向風飈耳。曰「向風飇」，知率府亦非所欲，爲貧而仕，不得已也。不平之意，具在言外。◯「贈」字有誤，當是「戲題」。