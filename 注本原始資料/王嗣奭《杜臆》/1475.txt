王嗣奭《杜臆》97,PDF150,117,PDF2.47,176,PDF2.164【評論】陸士衡詩：「借問欲何爲？涼風起天末。」全用其語而倒轉之，此用古之一法。◯「江湖水多」，鯉不易得，使事脫化。◯文人多窮，「文章憎命達」也。四裔魑魅之鄕，名人斥謫至此，則千載借光，「魑魅喜人過」也。地上無可與語，唯汨羅之冤魂，乃君相知，可投詩贈之也。鍾云：「『贈』字精神，若用『弔』字則淺矣。」「魑魅」句解只應如此，須溪評乃言外意。PDF2.164《通》云：「『文章』達身者，反『憎命達』。『魑魅』害人者，反『喜人過』。則斯世斯人可知矣，遂意其悠悠之懷，唯求之古人可耳。」