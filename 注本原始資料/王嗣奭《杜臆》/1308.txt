王嗣奭《杜臆》82,PDF135,102,PDF2.16【評論】「男兒旣介胄，長揖別上官」，極苦痛中，又入壯語，才有生色。◯「老妻臥路啼」，如優人登場，當遠行時，必有妻子牽衣哭別，才有情致。「且復傷其寒」者夫也，根「衣裳單」來。勸加飡者妻也，故下有「縱死時猶寬」之語。鍾欲單存上二句，見不到此。◯「何鄕爲樂土，安敢尙盤桓」，天下盡亂，無處逃死，家不足戀也。然死於王事，死得其所，拚死而往，安敢盤桓？又發勤王之大義。