王嗣奭《杜臆》242,PDF295,282,PDF4.33【評論】「天欲今朝」一聯，光景如畫。「英雄餘事業」，亦是歎世，謂此世界英雄儘有事業可做，惜己衰邁，久溷風塵也。此遊必有攜酒，亦有鄕人同飲，題下欠一註腳。蜀擁兵戈而秦須貢賦，見蜀亂而秦亦未安也。此正時事之損神者，雖有形勝，衹增悲耳。「不是煩形勝，深慚畏損神」，「一上一回新」，此形勝也；兵擁蜀，賦輸秦，此損神者。故結之云：若不是煩此形勝以自解，則深以畏損神自慚也。只是登城可以解憂，而故爲買弄，便覺深厚。次首才詠白帝，「勇略今何在？當年亦壯哉」，亦哂之也。「病無力」何足「慚」？正與「壯哉」相應，所以爲哂也。【按語】「買弄」，《杜臆》原文。