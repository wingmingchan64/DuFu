王嗣奭《杜臆》248,PDF301,349,PDF4.167【評論】雲安沽水，謂買水，不曰買而曰沽，蓋比水於酒。而遠未易致，故奴僕爲悲。篇末「斗水何直」，謂水不直錢。總是水不須沽也；根上「沽」字，因用「斗」字，而又以「斗水」起下「百憂」，此運筆之巧。水不須買，旣不費錢，不煩心力，不勞奴僕，此留滯中之一適也，故云「百憂寬」。所云「生理難」，不止言水，水可寬憂，則憂之不能遣者多矣。