王嗣奭《杜臆》382,PDF435,441,PDF5.182【異文、夾注】〖1〗別張十三建封湖南觀察使韋之晉辟參謀【評論】觀詩意是應韋之辟，不樂職以去，而公與別也。觀公所贊與所期，已知其品不凡，稱具眼矣。◯我眼見過萬少年，知爾能用意崎嶇之外。「范雲」、「嵇紹」一聯，旣欲託身，又欲託子，非眞重其人，必不輕易下此語。◯「湖落回鯨魚」，正言其厭湖南幕職而去也。◯「復聞樂毅書」，謂旣去韋猶有餘戀，見其厚道。◯「高義在雲臺」，正謂外曾祖爲開國勳臣，比於圖形雲臺者。◯「羽人掃碧海」，不知所出。