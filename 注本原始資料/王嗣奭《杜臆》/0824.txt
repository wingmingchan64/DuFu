王嗣奭《杜臆》51,PDF104,61,PDF1.149【評論】「岐陽」卽鳳翔，以無人遂回，故不得其信。「眼穿當落日」，望之切也，應「西」字。「心死著寒灰」，則絕望矣，應「憶」字。於是拚死向前，望樹而往，指山而行，見「蓮峯」或開或合，俱實歷語。「胡笳」、「漢苑」，追言賊中愁悴之感。直到今日，才是生還，向在間道，不過暫時人耳，說得可傷。「司隸」二句，以光武比肅宗之中興。喜極而嗚咽者，追思道途之苦，從死得生也。「死憑誰報」，「歸來自憐」，須溪云：「他人累千百言不自愬者，一見垂淚。」◯「影靜」見乍歸無侶，「心蘇」見從死得生，意苦語工。