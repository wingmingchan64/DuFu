王嗣奭《杜臆》184,PDF237【評論】觀臨江，故有「馮夷」、「黿鼉」語。而五六分頂三四，皆以形容仙境也。因仙境故用「遂有」、「始知」語。末謂若生羽翰，便老漁樵，知公未肯忘世，意在言外。「遂有」、「更有」，欠簡點。觀是滕王創造，故用「浩劫」，語奇。「魯恭」以比滕王。五六俯仰宏闊，公喜用「乾坤」字，而獨此最妙，他人不能用也。蓋共一乾坤，則皆神仙遊戲之所，「十洲」亦在乾坤之內，固應俱到；而「人傳笙鶴」，卽羣帝十洲之仙也。束語得力，故五六語曠而不遠。劉評十洲句云：「水心觀宇。」好笑。【永明校記】上海圖書館藏本缺。見上海歷史文獻圖書館藏本PDF159。