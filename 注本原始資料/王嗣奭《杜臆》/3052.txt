王嗣奭《杜臆》181,PDF234,206,PDF3.56【異文、夾注】〖1〗巴西聞收京闕送班司馬入京【評論】收京曰「收宗廟」，舉所重也。三四言乘輿反正，傾都喜動而己不得見；故劍外覺春天之遠，而敕使又稀，安得不羨司馬之入京乎？其二：云「先朝忝從臣」，蓋隱然有「受諫無今日」之意。「歎君戀主」，則己之戀主可知，故有歸秦之羨。而入爲司諫，則「丹墀有故人」矣。追憶己爲從臣，曾論社稷，話及霑巾。蓋痛諫之不行，而致盜之充斥也，則所望於司馬不淺耳。