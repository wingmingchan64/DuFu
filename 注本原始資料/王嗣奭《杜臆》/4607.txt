王嗣奭《杜臆》302,PDF355,353,PDF5.7【異文、夾注】〖1〗舍弟觀歸藍田迎新婦送示二首【評論】題云「送示」，送弟歸而示之以意也。五六言汝東去而回望，則西江路永而難到；我今南遊至楚，則開戶北向而難居。故卜居期於靜處，且有故人可依者而後息肩耳。蓋意在荆州，至後首才說破。◯《爾雅》記四荒，其南爲北戶，謂在日南而北向開戶也。今亦謂楚爲南荒耳。「楚塞」句公自謂，「藍田」句倂下「衣裳」二句俱示弟，「滿峽」二句公自謂，束語乃合言之。◯「信清秋」乃約信之信。◯「重江」謂水加一倍，故此時未可開舟，須待八月也。但藍田去荆州遠，故不得滯留耳。