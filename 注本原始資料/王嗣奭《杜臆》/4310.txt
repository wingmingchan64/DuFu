王嗣奭《杜臆》290,PDF343,335,PDF4.138【異文、夾注】〖1〗奉送蜀州柏二別駕將中丞命赴江陵起居衛尙書太夫人因示從弟行軍司馬位【評論】《演義》云：夔州爲都督府，督歸、忠、萬、涪、渝、南、夔七州。至德元載，置七州防禦使。「五」當作「七」。列侯妻稱夫人；子復爲列侯，稱太夫人。◯中丞防禦，職按州刺史之境，熊車頻出，見其勤民。◯「楚宮」、「白帝」，乃中丞所居；而「送水」、「偷春」，謂藉手以將敬者。《月令》：臘前水泉已動。而荆門之水元從巫峽來，若從楚宮送之，以當川至之祝也。白帝卽借爲西方之帝；「碧海」青帝所居，蓬萊在焉。白帝於雲間偷春以壽也；臘則春猶未到，故用「偷」字。此二句見使事之妙。且命與報惠連云：詩非所惜，須知予向來斑鬢，今已白盡，總如銀矣。