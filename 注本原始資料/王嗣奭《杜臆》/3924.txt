王嗣奭《杜臆》311,PDF364,363,PDF5.27【評論】公在成都有草堂，在夔有草閣，《總志》載之，亦因公詩，而終不詳其處。然必臨江，故云「無地」。夜聽江聲奔騰淜湃，似魚龍逆流而上，故云「迴夜水」。秋月皎潔，照秋山而光彩浮動，親見始知之。鍾謂「迴」字妙於「動」字。何處見得？五六寫夜景妙，然「雲」何以知其「未還」？蓋感於己之未還也；故結語遂及「泛舟」，作還家計，而慚對「小婦」。蓋初發巴渝，便擬下江陵；今飄泊於雲、夔者久，婦之顏亦非其初矣，故以爲「慚」，其意極悲。而譚謂此老娬媚，可笑。