王嗣奭《杜臆》37,PDF90,46,PDF1.120【評論】此詩前云「初得」，後云「舊物」，相照應。言鄧公素有馬癖，故初嘗得一大宛花驄，我昔傳聞，思得一見，牽來神悚。「雄姿」四句，極狀花驄之神俊，而「顧影驕嘶」一語，尤覺生動。言昔之花驄如此，至於今朝，始將勅賜之馬，試於華軒之下，則赤汗雪毛，千金價重，正與卿家舊物相同，而今能取之，眞「天廏眞龍」之亞也。其銀鞍覆帕，以勅賜故然；而須溪以爲無緊要，非知詩者。說到天廏眞龍，始明著其爲勅賜，亦倒插法。◯「朝來」二字，分別新舊。◯只形容大宛種，而勅賜之馬自見，亦借客形主之法。