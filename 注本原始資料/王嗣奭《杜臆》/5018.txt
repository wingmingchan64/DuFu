王嗣奭《杜臆》335,PDF388,389,PDF5.79【異文、夾注】〖1〗返照【評論】巫峽最高，故返照能開之。「半有無」三字總括上下。魚復，浦名，低故先暗；白鹽，山名，高故光不盡而孤出。荻岸茫然，如沉秋水；松門，峽名，如懸圖畫。此時牛羊下來，各識童僕之聲，而傳呼則應也。中四句半有半無各分，而尾句在有無之間，工緻如此，眞詩中之畫。◯不云童僕認牛羊，而云「牛羊識童僕」，其細心至此。