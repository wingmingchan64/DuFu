王嗣奭《杜臆》96,PDF149,116,PDF2.45,176,PDF2.164【評論】鍾云：「無一字不眞，無一字不幻。」是。◯瘴地而無消息，所以憶之更深。不但言我之憶，而以故人入夢，爲明我相憶，則故人之魂眞來矣。故下有「魂來」、「魂返」之語；而又云「恐非平生魂」，亦幻亦眞，亦信亦疑，怳惚沉吟，此長惻惻實景。前篇止云「入我夢」，又云「恐非平生魂」，而此云「情親見君意」，則魂眞來矣，更進一步。下遂述其夢中語，而「江湖多風波」，所以答前章「無使蛟龍得」之語也。◯交情懇至，眞有神魂往來。止云泣鬼神，猶淺。PDF2.164《通》云：「潯陽唐屬江南道，『楓林』以潯陽言，『關塞』以秦州言，公所居也。公還潯陽，復坐事下獄，故云『在羅網』。『君今』四句，以『魂來』言，『水深』二句，以『魂返』言，承『關塞黑』來，祝其好去也。」◯次首：「出門」二句，想像其將別之狀。以上皆以夢言。「冠蓋」至末，方是覺後歎白之詞。