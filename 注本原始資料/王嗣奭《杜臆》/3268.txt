王嗣奭《杜臆》202,PDF255,264,PDF3.173【評論】碧澗多雨，最宜荷芰。然雖多雨，而澗經雨洗，泥去沙存，荷芰之根不固，而天風吹之便倒，乃狀之以「蛟龍引子過，荷芰逐花低」，眞奇語也。四句連看，固是卽景，亦兼比興。「老去參戎幕」，見苦於拘束；「歸來散馬蹄」，謂遊行自適。註引俯身散馬蹄，不合。「稻粱須就列」，謂須歸耕與農夫爲伍；而身不在家，「榛草卽迷」，須費鉏墾也。嚴公未至之先，元思出峽，故云：「蓄積思江漢。」至「頑疏惑町畦」，才露作詩本指，讀束語更自了然。