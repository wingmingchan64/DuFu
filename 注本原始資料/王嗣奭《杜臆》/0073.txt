王嗣奭《杜臆》5,PDF58,89,PDF1.206【評論】卽前奉先寺之龍門。「城」卽洛城，唐之東都也。按《志》：「龍門在城南二十五里。」驛樹自都城而出，直接龍門，便見繁華之象，非皇居近，安有此氣色乎？《志》又云：「龍門石壁，鑿石龕石佛千數，中有極大三龕，魏王泰爲長孫皇后造。」其麗可知，故有「金銀」之語。以上卽景。後四句寫情，不勝失意之感。【按語】龕，ham1,又音 am1。