王嗣奭《杜臆》125,PDF178,146,PDF2.104【評論】青城今名灌縣。羈旅之人，跼蹐不展，故云「樊籠役」。而以貧故不免有出入之勞，此卽作客之情也。以此而投異縣，豈予所欲哉？何如與吾曹賦詩爲樂，所以身在異縣，而憶在二尹也。今赴青城，東郭則滄江合，不易涉；西山則白雪高，未易登，總見所如不偶。而以文干人，無救於貧，迴首之興，已滔滔矣。病愈曰「差」，差底病，猶云救得何等病，須溪云「濟甚事」是也。