附錄一 杜甫年譜簡編 張忠綱輯錄

杜甫，字子美。排行第二，祖籍襄陽（今屬湖北），生於鞏縣（今河南鞏義）。十三世祖杜預，為魏、晉間名臣，人號「杜武庫」。曾祖依藝，為鞏縣令。祖父審言，為武后時著名詩人，官至膳部員外郎。父閑，曾任武功縣尉、奉天縣令、兗州司馬。夫人楊氏，為司農少卿楊怡女。因郡望京兆杜陵（今陝西西安東南），故自稱杜陵布衣、杜陵野老、杜陵野客。困居長安時期，曾一度住在城南少陵附近，自稱少陵野老，世因稱「杜少陵」。曾為左拾遺，故世稱「杜拾遺」。後在嚴武幕府任節度參謀、檢校尚書工部員外郎，世又稱「杜工部」。

七一二年 睿宗太極元年 五月改元延和 八月，玄宗即位，改元先天 壬子 一歲 生於河南鞏縣，宋蔡興宗《重編杜工部年譜》「玄宗先天元年壬子」云：「先生生於是歲。元微之撰《墓係》云享年五十九，王原叔《集記》云卒於大曆五年，是也。」（《分門集注杜工部詩》卷首）

七一四年 玄宗開元二年 甲寅 三歲
寄養於洛陽二姑母家，重病幾死。《唐故萬年縣君京兆杜氏墓誌》云：「甫昔臥病於我諸姑，姑之子又病間，女巫至曰：『處楹之東南隅者吉。』姑遂易子之地以安我。我是用存，而姑之子卒，後乃知之於走使。」臥病年次不能確考，姑繫於此年。

七一七年 開元五年 丁巳 六歲 嘗至郾城（今屬河南），得觀公孫大娘舞《劍器渾脫》。《觀公孫大娘弟子舞劍器行》序云：「開元五載（一作三載），余尙童稚，記於郾城，觀公孫氏舞《劍器渾脫》，瀏漓頓挫，獨出冠時。自高頭宜春、梨園二伎坊內人，洎外供奉舞女➀，曉是舞者，聖文神武皇帝初，公孫一人而已。」

七一八年 開元六年 戊午 七歲
始學作詩。《壯遊》詩云：「七齡思卽壯，開口詠鳳凰。」《進雕賦表》亦云：「臣幸賴先臣緒業，自七歲所綴詩筆，向四十載矣，約千有餘篇。」

七二〇年 開元八年 庚申 九歲
始習大字。《壯遊》：「九齡書大字，有作成一囊。」

七二五年 開元十三年 乙丑 十四歲
在洛陽。與鄭州刺史崔尚、豫州刺史魏啟心等交遊。《壯遊》：「往昔十四五，出遊翰墨場。斯文崔魏徒，以我似班揚。」原注：「崔鄭州尚、魏豫州啟心。」曾於岐王李範、殿中監（一作秘書監）崔滌宅聽李龜年歌。《江南逢李龜年》：「岐王宅裏尋常見，崔九堂前幾度聞。」原注：「崔九，即殿中監崔滌，中書令湜之弟。」李範、崔滌皆卒於開元十四年。

