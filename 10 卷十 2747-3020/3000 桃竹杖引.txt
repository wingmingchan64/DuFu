3000 桃竹杖引[贈章留後]

江心蟠石生桃竹，蒼波噴浸尺度足。
斬根削皮如紫玉，江妃水仙惜不得。
梓潼使君開一束，滿堂賓客皆歎息。
憐我老病贈兩莖，出入爪甲鏗有聲。
老夫復欲東南征，乘濤鼓枻白帝城。
路幽必爲鬼神奪，拔劍或與蛟龍爭。
重爲告曰：
杖兮杖兮，爾之生也甚正直，
愼勿見水踴躍學變化爲龍。
使我不得爾之扶持，滅迹於君山湖上之青峯。
噫！
風塵澒洞兮豺虎咬人，忽失雙杖兮吾將曷從？
=粵====================================================
陳永明《杜甫全集粵音注音》

【注音】
桃竹杖引
tou4 zuk1 zoeng6 jan5

江心蟠石生桃竹，蒼波噴浸尺度足
gong1 sam1 pun4 sek6 sang1 tou4 zuk1, cong1 bo1 pan3 zam3 cek3 dou6 zuk1
-----------------------------------------------------
斬根削皮如紫玉，江妃水仙惜不得
zaam2 gan1 soek3 pei4 jyu4 zi2 juk6, gong1 fei1 seoi2 sin1 sik1 bat1 dak1
-----------------------------------------------------
梓潼使君開一束，滿堂賓客皆歎息
zi2 tung4 si3 gwan1 hoi1 jat1 cuk1, mun5 tong4 ban1 haak3 gaai1 taan3 sik1
-----------------------------------------------------
憐我老病贈兩莖，出入爪甲鏗有聲
lin4 ngo5 lou5 bing6 zang6 loeng5 hang1, ceot1 jap6 zaau2 gaap3 hang1 jau5 sing1
-----------------------------------------------------
老夫復欲東南征，乘濤鼓枻白帝城
lou5 fu1 fau6 juk6 dung1 naam4 zing1, sing4 tou4 gu2 jai6 baak6 dai3 sing4
-----------------------------------------------------
路幽必爲鬼神奪，拔劍或與蛟龍爭
lou6 jau1 bit1 wai4 gwai2 san4 dyut6, bat6 gim3 waak6 jyu5 gaau1 lung4 zang1
-----------------------------------------------------
重爲告曰
cung4 wai6 gou3 jyut6
-----------------------------------------------------
杖兮杖兮，爾之生也甚正直
zoeng6 hai4 zoeng6 hai4, ji5 zi1 sang1 jaa5 sam6 zing3 zik6
-----------------------------------------------------
愼勿見水踴躍學變化爲龍
san6 mat6 gin3 seoi2 jung2 joek3 hok6 bin3 faa3 wai4 lung4
-----------------------------------------------------
使我不得爾之扶持，滅迹於君山湖上之青峯
si3 ngo5 bat1 dak1 ji5 zi1 fu4 ci4, mit6 zik1 jyu1 gwan1 saan1 wu4 soeng6 zi1 cing1 fung1
-----------------------------------------------------
噫
ji1
-----------------------------------------------------
風塵澒洞兮豺虎咬人，忽失雙杖兮吾將曷從
fung1 can4 hung6 tung4 hai4 caai4 fu2 ngaau5 jan4, fat1 sat1 soeng1 zoeng6 hai4 ng4 zoeng1 hot3 cung4

【韻部】
〚3.1.7〛竹：屋韻
〚3.2.7〛足：沃韻
〚4.1.7〛玉：沃韻
〚4.2.7〛得：職韻
〚5.1.7〛束：沃韻
〚5.2.7〛息：職韻
〚6.1.7〛莖：庚韻
〚6.2.7〛聲：庚韻
〚7.1.7〛征：庚韻
〚7.2.7〛城：庚韻
〚8.2.7〛爭：庚韻
〚11.1.11〛龍：冬韻
〚12.2.10〛峯：冬韻
〚14.2.9〛從：冬韻

【體裁】
七古
=蕭====================================================
蕭滌非主編《杜甫全集校注》5.3000,djvu3177

【異文、夾注】
〖必爲〗必為
〖重爲告曰〗重為告曰
〖愼〗慎
〖變化爲龍〗變化為龍
〖滅迹於君山湖上之青峯〗滅跡於君山湖上之青峰

=全====================================================
《全唐詩》7.2320,PDF7.99,《御製全唐詩》2440

【異文、夾注】
〖1〗桃竹杖引贈章留後[竹兼可爲簟。名桃笙。]
〖江心蟠石生桃竹〗江心[一作上]蟠石生桃竹
〖梓潼使君開一束〗梓潼使君[一作者]開一束
〖乘濤鼓枻白帝城〗乘濤鼓枻[一作棹]白帝城
〖拔劍或與蛟龍爭〗拔[一作仗]劍或與蛟龍爭
〖滅迹於君山湖上之青峯〗滅跡於君山湖上之青峯
〖風塵澒洞兮豺虎咬人〗風塵澒[一作鴻]洞兮豺虎齩人

1. 滅跡於君山湖上之青峯，《御製全唐詩》峯作峰。
=名====================================================
《名家注評全唐詩》464,PDF522

【異文、夾注】
〖1〗桃竹杖引贈章留後
〖斬根削皮如紫玉〗斬根削皮如紫玉。[仇兆鰲：生磻石，則質堅。浸蒼波，則體潤。尺度足，長短適宜。如紫玉，光澤可玩。]*
〖拔劍或與蛟龍爭〗拔劍或與蛟龍爭。[仇兆鰲：鏗有聲，明其堅勁。東南征，將適吳楚也。拔劍衞杖，用澹台子羽拔劍碎璧事。]*
〖愼勿見水踴躍學變化爲龍〗愼勿見水踴躍學變化爲龍。[楊德周：此兼用豐城之劍躍出延津，幾於風雨晦冥，天地澒洞，異哉。
〖忽失雙杖兮吾將曷從〗忽失雙杖兮吾將曷從。[吳見思：重告者，重復其語以結上文，猶《楚辭》「亂曰」之類。風塵，言亂離。豺虎，比寇盜。見扶衰避患，皆藉此杖。結語感慨，意特奇縱。]*

【注釋】
〖1〗桃竹：桃枝竹，今名棕竹。章留後：章彝。時章彝以梓州刺史兼東川節度留後。
〖蟠石〗崢嶸盤曲之石。
〖尺度足〗長短適合拄杖的尺度。
〖江妃水仙〗傳說水中之神。
〖梓潼〗指梓州。梓州爲梓潼郡。
〖使君〗指章彝。
〖開一束〗解開一捆。
〖鼓枻〗蕩槳。
〖白帝城〗在今四川省奉節縣白帝山上。
〖變化爲龍〗《後漢書·費長房傳》：「長房辭歸，翁與一竹杖曰：『騎此任所之，則自至矣。旣至，可以仗投葛陂中也。』長房乘杖，須臾來歸。卽以杖投陂，顧視則龍也。」
〖滅迹〗絕迹。
〖君山〗在洞庭湖中。
〖澒洞〗彌漫無際貌。
〖曷〗同「何」。

【評論】
陸時雍《唐詩鏡》：奇意老筆，橫溢紛披。其最佳處，在有而不盡，以此服其老手。
黃生《杜詩說》：一竹杖耳，說得如此珍貴，便增其詩多少斤兩。又：前是對主人語，後是對杖語，故作一轉，用「重爲告曰」字，蓋詩之變調，而其源出於騷賦者也。後段亦非告杖，暗諷朋友之不可倚仗者耳，細味語氣自見。
=奭====================================================
王嗣奭《杜臆》174,PDF227,199,PDF3.42

【異文、夾注】
〖1〗桃竹杖引贈章留後

【評論】
觀東坡《跋桃竹》，卽今之椶竹也，川東至今有之。◯「出入爪甲鏗有聲」，竹堅故也。珍愛之極，遂想到鬼奪、龍爭，眞是奇怪。至「重爲告」以下，又換一意，變幻恍惚，不可端倪。總是感章公用情之厚，以雙杖比之，恃之而得以安居於蜀；出蜀便失所恃，欲再覓一章留後而不可得，故賦此爲贈，非賦竹杖也。◯起來六句，用韻參錯，不可拘束。只「江妃水仙」句便奇，後來俱從此語脫化。◯鍾評：「調奇、法奇、語奇，而無潑撒之病，繇其氣奧故也。」余謂「老去詩篇渾漫興」是實話，廣德以來之作，俱是漫興，而得失相半。失之則淺率無味，得之則出神入鬼。如此等詩，俱非苦心極力所能至也。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1062,PDF3.84,四庫
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》555,PDF625

【譯文】

=今====================================================
張志烈主編《杜詩全集（今注本）》2.1108,PDF1174

【注釋】
〖〗
	
【大意】
〚〛
=====================================================
講2/699,仇3/1062,校5/3000,虎2/730,全555,新1/860,今2/1108,趙1/579,臆281,心1/285,鏡480,銭1/147,洙0431,唐7/2320
