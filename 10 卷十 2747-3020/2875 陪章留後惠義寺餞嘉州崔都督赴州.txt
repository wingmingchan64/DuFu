2875 陪章留後惠義寺餞嘉州崔都督赴州

中軍待上客，令肅事有恒。
前驅入寶地，祖帳飄金繩。
南陌旣留歡，茲山亦深登。
清聞樹杪磬，遠謁雲端僧。
迴策匪新岸，所攀仍舊藤。
耳激洞門飊，目存寒谷冰。
出塵閟軌躅，畢景遺炎蒸。
永願坐長夏，將衰棲大乘。
羈旅惜宴會，艱難懷友朋。
勞生共幾何？離恨兼相仍。
=====================================================
講2/634，仇3/1023，校5/2875，虎2/673，全524，新1/820，今2/1051，趙1/555，臆270，心3/733，鏡457，銭1/144，洙0426，唐7/2319
