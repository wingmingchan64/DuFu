2935 閬州東樓筵奉送十一舅往青城縣[得昏字]

曾城有高樓，制古丹雘存。
迢迢百餘尺，豁達開四門。
雖有車馬客，而無人世喧。
遊目俯大江，列筵慰別魂。
是時秋冬交，節往顏色昏。
天寒鳥獸休，霜露在草根。
今我送舅氏，萬感集清罇。
豈伊山川閒，迴首盜賊繁。
高賢意不暇，王命久崩奔。
臨風欲慟哭，聲出已復吞。
=====================================================
講2/661，仇3/1038，校5/2935，虎2/696，全539，新1/837，今2/1074，趙1/572，臆－，心1/108，鏡467，銭1/152，洙0427，唐7/2323
