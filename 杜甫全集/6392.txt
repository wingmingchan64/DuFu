6392 爲遺補薦岑參狀

宣議郎、試大理評事、攝監察御史、賜緋魚袋岑參，右臣等，竊見岑參，識度清遠，議論雅正，佳名早立，時輩所仰。今諫諍之路大開，獻替之官未備，恭惟近侍，實藉茂才。臣等謹詣閤門，奉狀陳薦以聞，伏聽進止。

至德二載六月十二日 左拾遺內供奉臣裴薦等狀             
              右拾遺內供奉臣孟昌浩
              右拾遺內供奉臣魏齊聃
			  左拾遺內供奉臣杜甫
			  左補闕臣韋少遊