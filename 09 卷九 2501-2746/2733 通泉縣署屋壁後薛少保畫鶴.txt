2733 通泉縣署屋壁後薛少保畫鶴

薛公十一鶴，皆寫青田眞。
畫色久欲盡，蒼然猶出塵。
低昂各有意，磊落如長人。
佳此志氣遠，豈唯粉墨新。
萬里不以力，羣遊森會神。
威遲白鳳態，非是蒼鶊鄰。
高堂未傾覆，常得慰佳賓。
曝露牆壁外，終嗟風雨頻。
赤霄有眞骨，耻飲洿池津。
冥冥任所往，脫略誰能馴？
=粵====================================================
陳永明《杜甫全集粵音注音》

【注音】
通泉縣署屋壁後薛少保畫鶴
tung1 cyun4 jyun6 cyu5 uk1 bik1 hau6 sit3 siu2 bou2 waak6 hok6

薛公十一鶴，皆寫青田眞
sit3 gung1 sap6 jat1 hok6, gaai1 se2 cing1 tin4 zan1
-----------------------------------------------------
畫色久欲盡，蒼然猶出塵
waa6 sik1 gau2 juk6 zeon6, cong1 jin4 jau4 ceot1 can4
-----------------------------------------------------
低昂各有意，磊落如長人
dai1 ngong4 gok3 jau5 ji3, leoi5 lok6 jyu4 coeng4 jan4
-----------------------------------------------------
佳此志氣遠，豈唯粉墨新
gaai1 ci2 zi3 hei3 jyun5, hei2 wai4 fan2 mak6 san1
-----------------------------------------------------
萬里不以力，羣遊森會神
maan6 lei5 bat1 ji5 lik6, kwan4 jau4 sam1 wui6 san4
-----------------------------------------------------
威遲白鳳態，非是蒼鶊鄰
wai1 ci4 baak6 fung6 taai3, fei1 si6 cong1 gang1 leon4
-----------------------------------------------------
高堂未傾覆，常得慰佳賓
gou1 tong4 mei6 king1 fuk1, soeng4 dak1 wai3 gaai1 ban1
-----------------------------------------------------
曝露牆壁外，終嗟風雨頻
buk6 lou6 coeng4 bik1 ngoi6, zung1 ze1 fung1 jyu5 pan4
-----------------------------------------------------
赤霄有眞骨，耻飲洿池津
cik3 siu1 jau5 zan1 gwat1, ci2 jam2 wu1 ci4 zeon1
-----------------------------------------------------
冥冥任所往，脫略誰能馴
ming4 ming4 jam6 so2 wong5, tyut3 loek6 seoi4 nang4 seon4

【韻部】
〚3.2.5〛眞：眞韻
〚4.2.5〛塵：眞韻
〚5.2.5〛人：眞韻
〚6.2.5〛新：眞韻
〚7.2.5〛神：眞韻
〚8.2.5〛鄰：眞韻
〚9.2.5〛賓：眞韻
〚10.2.5〛頻：眞韻
〚11.2.5〛津：眞韻
〚12.2.5〛馴：眞韻

【體裁】
五古
=典====================================================
《引典出處》

【注釋】
〖薛公十一鶴〗
〖皆寫青田眞〗
〖畫色久欲盡〗
〖蒼然猶出塵〗
〖低昂各有意〗
〖磊落如長人〗
〖佳此志氣遠〗
〖豈唯粉墨新〗
〖萬里不以力〗
〖羣遊森會神〗
〖威遲白鳳態〗
〖非是蒼鶊鄰〗
〖高堂未傾覆〗
〖常得慰佳賓〗
〖曝露牆壁外〗
〖終嗟風雨頻〗
〖赤霄有眞骨〗
〖耻飲洿池津〗
〖冥冥任所往〗
〖脫略誰能馴〗
=郭===================================================
郭知達《新刊校定集注杜詩》臺PDF1.421,中PDF5.23

【異文、夾注】
〖皆寫青田眞〗皆冩青田眞
〖畫色久欲盡〗畫色乆欲盡
〖佳此志氣遠〗佳此志氣逺
〖豈唯粉墨新〗豈惟粉墨新
〖非是蒼鶊鄰〗非是倉鶊鄰
〖高堂未傾覆〗髙堂未傾覆
〖常得慰佳賓〗幸得慰佳賔
〖曝露牆壁外〗曝露墻壁外

【注釋】
〖皆寫青田眞〗晉《永嘉記》：青田有雙鶴，生子卽便去。◯趙云：青田，晉《永嘉郡記》：有沐溪野，去青田九里，中有一雙白鶴，年年生伏子，長大便去，常餘父母在耳。相傳神所養也。寫眞者，模寫其眞形。
〖蒼然猶出塵〗杜田《補遺》：《北史》：劉敞矯矯出塵，如雲中白鶴。
〖低昂各有意〗薛云：畫鶴低昂皆有意，如返啄疏翎、唳天警露之類，皆隨而名之。
〖磊落如長人〗晉嵇紹在稠人中，昂昂然若野鶴在雞羣。
〖非是蒼鶊鄰〗揚雄《甘泉賦》：夢吐白鳳。《秋胡詩》：行路正威遲。《詩·七月》：有鳴倉鶊。注：倉鶊，黃鸝也。◯杜田《補遺》：《禽經》曰：鳳有五：東方曰發明，南方曰鷦明，西方曰鷫鷞，北方曰幽昌，中央曰鳳。其又曰：青鳳謂之鶡，赤鳳謂之鶉，黃鳳謂之鶠，紫鳳謂之鷟，白鳳謂之鷫。
〖脫略誰能馴〗杜云：鮑照《鶴賦》：夕飲於瑤池。有遺支遁鶴者，遁曰：爾沖天之物，寧爲耳目之玩。遂放之，任所往。◯趙云：《楚詞》：載赤霄而凌太清。在禽鳥言之，則張華《鷦鷯賦序》：彼鷲、鶚、鵾、鴻、孔雀、翡翠，或凌赤霄之際，或託絕垠之外。王子年《拾遺記》：周昭王時，塗修國獻丹鶴，飲於溶溪之水。江淹《擬嵇康》詩，其言靈鳳，而曰夕飲玉池津。《孟子》：數罟不入洿池。《揚子》：鴻飛冥冥，弋人何慕焉。江文通：脫略公卿。顏延年《詠嵇康》詩：龍性誰能馴。
=蕭====================================================
蕭滌非主編《杜甫全集校注》5.2733,djvu2910

【異文、夾注】
〖青田眞〗青田真
〖羣遊〗群遊
〖蒼鶊鄰〗蒼鶊隣
〖眞骨〗真骨
〖耻飲〗恥飲
〖脫略〗脱略

=全====================================================
《全唐詩》7.2318,PDF7.97,《御製全唐詩》2437

【異文、夾注】
〖1〗通泉縣署屋壁後薛少保畫鶴[稷尤善畫鶴。屏風六扇鶴樣自稷始。]
〖皆寫青田眞〗皆寫青田[青田有雙白鶴。年年生子，長大便去。只餘二老鶴在耳。多云神仙所養。]眞
〖豈唯粉墨新〗豈惟粉墨新
〖非是蒼鶊鄰〗非是倉庚鄰
〖常得慰佳賓〗常[一作幸]得慰嘉賓
〖耻飲洿池津〗恥飲洿池津
=奭====================================================
王嗣奭《杜臆》159,PDF212,187,PDF3.18

【評論】
「薛公十一鶴」起法便異。「萬里不以力」二句入神。「赤霄眞骨」四句，公所願學而未能者。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.961,PDF2.529,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》489,PDF559

【譯文】

=今====================================================
張志烈主編《杜詩全集（今注本）》2.986,PDF1052

【注釋】
〖〗
	
【大意】
〚〛
=====================================================
講2/535,仇2/961,校5/2733,虎2/586,全489,新1/762,今2/986,趙1/528,臆245,心1/104,鏡430,銭1/142,洙0509,唐7/2318
