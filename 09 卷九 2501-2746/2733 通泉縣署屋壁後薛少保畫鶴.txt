2733 通泉縣署屋壁後薛少保畫鶴

薛公十一鶴，皆寫青田眞。
畫色久欲盡，蒼然猶出塵。
低昂各有意，磊落如長人。
佳此志氣遠，豈唯粉墨新。
萬里不以力，羣遊森會神。
威遲白鳳態，非是蒼鶊隣。
高堂未傾覆，常得慰佳賓。
曝露牆壁外，終嗟風雨頻。
赤霄有眞骨，耻飲洿池津。
冥冥任所往，脱略誰能馴？
=====================================================
講2/535，仇2/961，校5/2733，虎2/586，全489，新1/762，今2/986，趙1/528，臆245，心1/104，鏡430，銭1/142，洙0509，唐7/2318
