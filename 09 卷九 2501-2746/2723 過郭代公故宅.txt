2723 過郭代公故宅

豪俊初未遇，其迹或脫略。
代公尉通泉，放意何自若！
及夫登衮冕，直氣森噴薄。
磊落見異人，豈伊常情度？
定策神龍後，宮中翕清廓。
俄頃辨尊親，指揮存顧托。
羣公有慚色，王室無削弱。
迥出名臣上，丹青照臺閣。
我行得遺迹，池館皆疏鑿。
壯公臨事斷，顧步涕橫落。
高詠寶劍篇，神交付冥寞。
=粵====================================================
陳永明《杜甫全集粵音注音》

【注音】
過郭代公故宅
gwo3 gwok3 doi6 gung1 gu3 zaak6

豪俊初未遇，其迹或脫略
hou4 zeon3 co1 mei6 jyu6, kei4 zik1 waak6 tyut3 loek6
-----------------------------------------------------
代公尉通泉，放意何自若
doi6 gung1 wai3 tung1 cyun4, fong3 ji3 ho4 zi6 joek6
-----------------------------------------------------
及夫登衮冕，直氣森噴薄
kap6 fu1 dang1 gwan2 min5, zik6 hei3 sam1 pan3 bok6
-----------------------------------------------------
磊落見異人，豈伊常情度
leoi5 lok6 gin3 ji6 jan4, hei2 ji1 soeng4 cing4 dok6
-----------------------------------------------------
定策神龍後，宮中翕清廓
ding6 caak3 san4 lung4 hau6, gung1 zung1 jap1 cing1 gwok3
-----------------------------------------------------
俄頃辨尊親，指揮存顧托
ngo4 king2 bin6 zyun1 can1, zi2 fai1 cyun4 gu3 tok3
-----------------------------------------------------
羣公有慚色，王室無削弱
kwan4 gung1 jau5 caam4 sik1, wong4 sat1 mou4 soek3 joek6
-----------------------------------------------------
迥出名臣上，丹青照臺閣
gwing2 ceot1 ming4 san4 soeng6, daan1 cing1 ziu3 toi4 gok3
-----------------------------------------------------
我行得遺迹，池館皆疏鑿
ngo5 hang4 dak1 wai4 zik1, ci4 gun2 gaai1 so1 zok6
-----------------------------------------------------
壯公臨事斷，顧步涕橫落
zong3 gung1 lam4 si6 dyun6, gu3 bou6 tai3 waang4 lok6
-----------------------------------------------------
高詠寶劍篇，神交付冥寞
gou1 wing6 bou2 gim3 pin1, san4 gaau1 fu6 ming4 mok6

【韻部】
〚3.2.5〛略：藥韻
〚4.2.5〛若：藥韻
〚5.2.5〛薄：藥韻
〚6.2.5〛度：藥韻
〚7.2.5〛廓：藥韻
〚8.2.5〛托：藥韻
〚9.2.5〛弱：藥韻
〚10.2.5〛閣：藥韻
〚11.2.5〛鑿：藥韻
〚12.2.5〛落：藥韻
〚13.2.5〛寞：藥韻

【體裁】
五古
=典====================================================
《引典出處》

【注釋】
〖豪俊初未遇〗
〖其迹或脫略〗
〖代公尉通泉〗
〖放意何自若〗
〖及夫登衮冕〗
〖直氣森噴薄〗
〖磊落見異人〗
〖豈伊常情度〗
〖定策神龍後〗
〖宮中翕清廓〗
〖俄頃辨尊親〗
〖指揮存顧托〗
〖羣公有慚色〗
〖王室無削弱〗
〖迥出名臣上〗
〖丹青照臺閣〗
〖我行得遺迹〗
〖池館皆疏鑿〗
〖壯公臨事斷〗
〖顧步涕橫落〗
〖高詠寶劍篇〗
〖神交付冥寞〗《文選·潘岳·夏侯常侍誄》
=郭===================================================
郭知達《新刊校定集注杜詩》臺PDF1.418,中PDF5.16

【異文、夾注】
〖1〗
〖豪俊初未遇〗
〖其迹或脫略〗其跡或脫略
〖代公尉通泉〗
〖放意何自若〗
〖及夫登衮冕〗
〖直氣森噴薄〗
〖磊落見異人〗
〖豈伊常情度〗
〖定策神龍後〗
〖宮中翕清廓〗宫中翕清廓
〖俄頃辨尊親〗
〖指揮存顧托〗指揮存顧託
〖羣公有慚色〗羣公有慙色
〖王室無削弱〗
〖迥出名臣上〗逈出名臣上
〖丹青照臺閣〗
〖我行得遺迹〗我得行遺迹[一作址]
〖池館皆疏鑿〗
〖壯公臨事斷〗
〖顧步涕橫落〗
〖高詠寶劍篇〗高詠寶劔篇
〖神交付冥寞〗神交付冥漠

【注釋】
〖1〗郭震，字元振，封代國公。
〖豪俊初未遇〗
〖其迹或脫略〗江淹賦：脫略公卿，跌宕文史。◯趙云：賈誼：山東豪俊並起。《梁孝王傳》：豪傑之士從之。左太沖《詠史詩》：方其未遇時，憂在塡溝壑。
〖代公尉通泉〗
〖放意何自若〗元振尉通泉，嘗盜鑄及掠賣部口，以餉遺賓客。
〖及夫登衮冕〗
〖直氣森噴薄〗靈運《吳都賦》：噴薄沸騰，寂寥長邁。
〖磊落見異人〗
〖豈伊常情度〗《新書》：武后召與語，奇之。索文章，上《寶劍篇》，遂得擢用。後聘吐蕃還，疏言吐蕃大將論欽陵，請去四鎭兵卒，分十姓地，爲不便。◯趙云：人謂蔡伯邕曰：不見異人，必得異書。
〖定策神龍後〗
〖宮中翕清廓〗《新書》：明皇之誅太平公主，元振獨領軍扈從。事定，宿中書十四日，以功封代國公。
〖俄頃辨尊親〗
〖指揮存顧托〗是日太上皇傳位太子，拜元振中書門下三品。
〖羣公有慚色〗玄宗之舉事也，諸宰相走伏外省，蕭至忠、竇懷貞等皆從逆。◯趙云：此敍代公平生也。公初爲尉，任俠使氣，撥去小節，如盜鑄掠口，所謂豪俊脫略放意者也。先天二年，以兵書同三品。蕭至忠、竇懷貞等附太平公主謀逆，明皇發兵誅之。睿宗聞變，登承天門樓，躬率兵誅懷貞等。獨公總兵扈帝。事定，宿中書十四日，所謂登衮冕而直氣噴薄，與夫定策神龍後清宮中，辨尊親，存顧託，而羣公有慚色也。◯按：公助誅太平，以功封代國，在先天二年癸丑歲，乃明皇卽位之次年。是年改開元。若神龍，則中宗卽位改元之號，歲在乙巳，去先天二年凡八年。而公云定策神龍，學者疑之，因論之曰：太平擅寵自中宗來，則禍貽在神龍而下也。中宗盡景龍四年庚戌，凡六年。是年睿宗卽位，改景雲。至延和元年內禪，歲在壬子，未登三年。是年八月，明皇卽位，改先天。太平擅寵，自中歷睿，至明皇始定。今杜公微意，不欲指中、睿之失，故追言神龍後，以見代公贊翊除患，召自神龍來也。猶玉華宮乃貞觀二十年太宗作爲避暑，而公詩曰：不知何王殿，蓋以太宗創業，貞觀習治，而勞費於營建，逸豫於離宮，故詩人諱之曰不知何王殿也。俄頃辨尊親，指揮存顧託，則以太平公主初有廢玄宗之意，及其旣誅，則君臣之間，明皇得尊位，父子之間，明皇爲親傳，所以成睿宗顧託之意。舊注太上皇傳位太子，非是。其云磊落見異人，以承直氣噴薄之下，是專說太平事。舊注又雜之以武后召見奇之，及聘吐蕃還上疏事。此豈可以言其同中書門下三品爲登衮冕時邪？
〖王室無削弱〗
〖迥出名臣上〗
〖丹青照臺閣〗
〖我行得遺迹〗
〖池館皆疏鑿〗
〖壯公臨事斷〗
〖顧步涕橫落〗
〖高詠寶劍篇〗杜云：元振《寶劍歌》：君不見昆吾鐵冶飛炎煙，紅光紫氣俱赫然。良工鍛鍊凡幾年，鑄作寶劍名龍泉。龍泉顏色如霜雪，良工嗟咨歎奇絕。瑠璃玉匣吐蓮花，錯鏤金環生明月。正逢天下無風塵，幸得用逢君子身。精光黯黯青蛇色，文章片片綠龜鱗。非直結交遊俠子，亦曾親近英雄人。何言中路遭棄捐，零落飄淪古獄邊。雖復埋沉無所用，猶能夜夜氣衝天。
〖神交付冥寞〗杜云：《選》潘安仁作《夏侯湛誄》：心照神交，唯我與子。《南史》：劉訏，字彥度。阮孝緒博學隱居，不交當世，訏一造之，卽願以神交。《列子》曰：夢有六候：正、噩、思、覺、喜、懼。此六夢者，神所交也。沈休文《和宣城詩》：神交疲夢寐，路遠隔思存。注：夢有六候，皆神所交。與謝相去遠，但神交而已。所謂神交，正此意也。晉嵇康以高契難期，每思郢質，所與神交者，唯阮籍、山濤，遂爲竹林之遊。預其流者，向秀、劉伶、阮咸、王戎。魏武帝文曰：悼繐帳之冥寞。顏延年《拜陵廟》詩：衣冠終冥寞，陵樹轉蔥青。謝惠連《祭古冢文》：以不知其名字遠近，假爲之號曰冥漠君。
=蕭====================================================
蕭滌非主編《杜甫全集校注》5.2723,djvu2900

【異文、夾注】
〖其迹或脫略〗其跡或脱略
〖宮中〗宫中
〖羣公〗群公
〖迥出〗逈出
〖遺迹〗遺跡

=全====================================================
《全唐詩》7.2317,PDF7.96,《御製全唐詩》2437

【異文、夾注】
〖1〗過郭代公故宅[郭元振。貴鄕人。宅在京師宣陽里。此當是尉通泉時所居。]
〖其迹或脫略〗其跡或脫略
〖直氣森噴薄〗直氣森噴薄。[一本此下有精魄凜如在。所歷終蕭索。]*
〖定策神龍後〗定策神龍後。[先天二年。明皇誅太平公主。睿宗御承天門。大臣俱走匿。獨郭元振總兵扈宿禁中。事定。封代國公。此云神龍。蓋太平擅寵亂政。禍胎在神龍時也。]*
〖指揮存顧托〗指揮存顧託
〖羣公有慚色〗羣公有[一作見]慚色
〖我行得遺迹〗我行得遺跡[一作址]
〖顧步涕橫落〗顧步涕橫落。[草堂本。精魄凜如在一聯在此下。]*
〖神交付冥寞〗神交付冥漠。[武后索其文。上寶劍篇。]*
=奭====================================================
王嗣奭《杜臆》158,PDF211,187,PDF3.18

【評論】
「俄頃辨尊親」，舊註已明。所難在「俄頃」，故申說云：「壯公臨事斷。」以大節取人，不浮不蔓。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.957,PDF2.525,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》487,PDF557

【譯文】

=今====================================================
張志烈主編《杜詩全集（今注本）》2.982,PDF1048

【注釋】
	
【大意】
〚〛
=====================================================
講2/526,仇2/957,校5/2723,虎2/580,全487,新1/758,今2/982,趙1/525,臆245,心1/103,鏡428,銭1/140,洙0507,唐7/2318
