1164 留花門

花門天驕子，飽肉氣勇決。
高秋馬肥健，挾矢射漢月。
自古以爲患，詩人厭薄伐。
修德使其來，羈縻固不絕。
胡爲傾國至，出入暗金闕。
中原有驅除，隱忍用此物。
公主歌黃鵠，君王指白日。
連營屯左輔，百里見積雪。
長戟鳥休飛，哀笳曙幽咽。
田家最恐懼，麥倒桑枝折。
沙苑臨清渭，泉香草豐潔。
渡河不用船，千騎常撇捩。
胡塵踰太行，雜種抵京室。
花門旣須留，原野轉蕭瑟。
=粵====================================================
陳永明《杜甫全集粵音注音》

【注音】
留花門
lau4 faa1 mun4

花門天驕子，飽肉氣勇決
faa1 mun4 tin1 giu1 zi2, baau2 juk6 hei3 jung5 kyut3
-----------------------------------------------------
高秋馬肥健，挾矢射漢月
gou1 cau1 maa5 fei4 gin6, hip3 ci2 se6 hon3 jyut6
-----------------------------------------------------
自古以爲患，詩人厭薄伐
zi6 gu2 ji5 wai4 waan6, si1 jan4 jim3 bok6 fat6
-----------------------------------------------------
修德使其來，羈縻固不絕
sau1 dak1 si2 kei4 loi4, gei1 mei4 gu3 bat1 zyut6
-----------------------------------------------------
胡爲傾國至，出入暗金闕
wu4 wai4 king1 gwok3 zi3, ceot1 jap6 am3 gam1 kyut3
-----------------------------------------------------
中原有驅除，隱忍用此物
zung1 jyun4 jau5 keoi1 ceoi4, jan2 jan2 jung6 ci2 mat6
-----------------------------------------------------
公主歌黃鵠，君王指白日
gung1 zyu2 go1 wong4 huk6, gwan1 wong4 zi2 baak6 jat6
-----------------------------------------------------
連營屯左輔，百里見積雪
lin4 jing4 tyun4 zo2 fu6, baak3 lei5 gin3 zik1 syut3
-----------------------------------------------------
長戟鳥休飛，哀笳曙幽咽
coeng4 gik1 niu5 jau1 fei1, oi1 gaa1 cyu5 jau1 jit3
-----------------------------------------------------
田家最恐懼，麥倒桑枝折
tin4 gaa1 zeoi3 hung2 geoi6, mak6 dou2 song1 zi1 zit3
-----------------------------------------------------
沙苑臨清渭，泉香草豐潔
saa1 jyun2 lam4 cing1 wai6, cyun4 hoeng1 cou2 fung1 git3
-----------------------------------------------------
渡河不用船，千騎常撇捩
dou6 ho4 bat1 jung6 syun4, cin1 kei3 soeng4 pit3 lit6
-----------------------------------------------------
胡塵踰太行，雜種抵京室
wu4 can4 jyu4 taai3 hang4, zaap6 zung2 dai2 ging1 sat1
-----------------------------------------------------
花門旣須留，原野轉蕭瑟
faa1 mun4 gei3 seoi1 lau4, jyun4 je5 zyun2 siu1 sat1

【韻部】
〚3.2.5〛決：屑韻
〚4.2.5〛月：月韻
〚5.2.5〛伐：月韻
〚6.2.5〛絕：屑韻
〚7.2.5〛闕：月韻
〚8.2.5〛物：物韻
〚9.2.5〛日：質韻
〚10.2.5〛雪：屑韻
〚11.2.5〛咽：屑韻
〚12.2.5〛折：屑韻
〚13.2.5〛潔：屑韻
〚14.2.5〛捩：屑韻
〚15.2.5〛室：質韻
〚16.2.5〛瑟：質韻

【體裁】
五古

=蕭====================================================
蕭滌非主編《杜甫全集校注》3.1164,djvu1341

【異文、夾注】
〖爲患〗為患
〖胡爲〗胡為
〖歌黃鵠〗歌黄鵠
〖潔〗㓗
〖旣〗既
=全====================================================
《全唐詩》7.2279,PDF7.58,《御製全唐詩》2398

【異文、夾注】
〖1〗留花門[甘州東北千餘里。有居延海。又北三百里。有花門山堡。又東北千里。至回紇牙帳。肅宗還西京。葉護辭歸。奏曰。回紇戰兵留在沙苑。今歸靈夏取馬。更爲陛下收范陽餘孽。]
〖花門天驕子〗北門[一作北方。一作花門。]天驕子
〖公主歌黃鵠〗公主[寧國公主妻回紇可汗]歌黃鵠
〖連營屯左輔〗連雲屯左輔
〖哀笳曙幽咽〗哀笳曙[一作曉]幽咽
〖千騎常撇捩〗千騎常撇烈。[一作滅沒。一作捩。]*
=名====================================================
《名家注評全唐詩》392,PDF450

【異文、夾注】
〖連營屯左輔〗連雲屯左輔

【注釋】
〖1〗花門：花門山。天寶間淪爲回紇領地，故唐人慣以花門作爲回紇之代稱。
〖天驕子〗指匈奴。
〖射漢月〗喩侵犯漢地。
〖薄伐〗卽征伐。
〖羈縻〗謂保持聯絡而加以控制。羈，馬絡頭；縻，牛紖繩。
〖暗金闕〗形容回紇兵驕橫，隨意出入宮禁，遂使宮闕黯淡無光。
〖公主歌黃鵠〗《漢書·西域傳》：元封中，武帝以公主嫁烏孫王昆莫，昆莫年老，言語不通，公主悲愁作歌曰：「居常土思兮心內傷，願爲黃鵠兮歸故鄕。」
〖君王指白日〗言肅宗指天發誓，向回紇求援。
〖連營〗此作「連雲」。言回紇兵之多。
〖左輔〗卽沙苑。京城所轄之地稱輔，沙苑在長安東，故稱。
〖積雪〗回紇習俗，衣冠、旗幟皆爲白色，故稱。
〖撇捩〗此作「撇烈」。形容馬渡河時的騰躍搖擺之狀。
〖雜種〗指史思明。史爲突厥雜種胡。
〖京室〗指東都洛陽。

【評論】
王回《王深甫集》：肅宗之復兩京，借回紇之師助焉。雖幸成功，而朝野更被其毒。語曰：「人無遠慮，必有近憂。」以天子之尊，推誠仗順，集中國之智力，滅一狂賊，豈有不足哉？不忍須臾之遲，顧引勃虜入於腹心之地，卒不危禍其社稷者，僅耳。所謂飲鴆救渴也。此詩蓋憂其事。
黃生《杜詩說》：恢復兩京，回紇之功爲多，當時用之，亦非得已。而公顧深憤之，似屬儒生之見。然使朝不失政，邊無弛備，雖寇起倉卒，亦何至借驅除於此物哉？《留花門》之作，非惡回紇，惡夫所以留回紇者也。
仇兆鰲《杜詩詳註》：回紇留兵沙苑，在至德二年十月。寧國下降，在乾元元年七月。回紇復遣驍騎三千，助討安慶緒，在元年八月。郭子儀拔衞州，圍鄴城，在元年十月。九節度之師潰於相州，在二年三月。史思明復取大梁，陷洛陽，在二年九月。此詩述屯兵沙苑及公主下嫁之事，當屬元年之秋。其云逾太行，抵京室，又當屬二年秋未矣。此必回紇敗歸，思明猖獗之後，追記前事耳。言回紇千騎之撇烈如此，而太行煙塵之侵逼又如彼，然則花門之留，亦何救於原野蕭瑟乎。蓋甚言借兵之無益也。
=奭====================================================
王嗣奭《杜臆》61,PDF114,PDF1.171

【評論】
「連雲屯左輔，百里見積雪」，「連雲」與「積雪」顚倒作對，亦是一法。「隱忍用此物」，「隱忍」二字，有說不盡之苦在。不得已而用之，如何可留？題曰《留花門》，病在「留」字。「胡塵踰太行，雜種抵京室」，猶之以毒攻毒，受害更甚。鍾云：「說盡客兵之害，千古永戒，曰『此物』，蓋厭惡之極矣。」
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.549,PDF2.117,四庫
=浦====================================================
浦起龍《讀杜心解》1.50,PDF1.149,早稻田2.41,哈佛107
【異文、夾注】
〖〗
〖〗
〖〗
〖〗
〖〗
〖〗

【注釋】
〖〗
〖〗
〖〗
〖〗
〖〗
〖〗

【評論】
此當是乾元元年秋，寧國出塞後，回紇復遣騎入助，仍屯沙苑。公憂其繹騷無已，乃作是詩。劈提四句領局，下作兩扇格分應。紀律整嚴。若仇本割截，全無斷制矣。曰「氣勇決」，其力可借也。「自古」以下十二句應之。此層是開。曰「射漢月」，其鋒可駭也。「長戟」至末十二句應之。此層是闔。◯中段着筆極難。看其斟酌回護，言今之親暱此輩，非得已也。彼制御邊人，自古爲患，但懷來勿絕而已。茲何以使之出入無禁哉？特以中原多事，隱忍用之。是用締婚姻，申盟誓，以固其心。而沙苑一帶，遂許爲屯牧之區也。然則朝廷用心，亦良苦矣。下段乃正言其不可。「長戟」、，「哀笳」，卽「射漢月」之驕態也。「麥倒」、「桑折」，患在民間者也。以監牧之善地而與之，以虜騎之騰躍而狎之。且若寇兵一踰太行，此輩卽抵京室。要約相繼，需索不支。此患在國家者也。結聯點睛。◯朱、仇語家誤認「抵京室」爲思明猖獗，遂以此詩編入二年之秋。時公已入秦州，遼遠叫閽，甚無當也。且如此說，與下聯如何綴屬？
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》249,PDF319

【譯文】
〚〛
=今====================================================
張志烈主編《杜詩全集（今注本）》2.469,PDF535

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

=====================================================
講1/751，仇2/549，校3/1164，虎2/40，全249，新1/418，今2/469，趙1/252，臆89，心1/50，鏡201，銭1/68，洙0217，唐7/2279
