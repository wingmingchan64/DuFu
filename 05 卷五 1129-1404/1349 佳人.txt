1349 佳人

絕代有佳人，幽居在空谷。
自云良家子，零落依草木。
關中昔喪敗，兄弟遭殺戮。
官高何足論，不得收骨肉。
世情惡衰歇，萬事隨轉燭。
夫婿輕薄兒，新人美如玉。
合昏尚知時，鴛鴦不獨宿。
但見新人笑，那聞舊人哭。
在山泉水清，出山泉水濁。
侍婢賣珠迴，牽蘿補茅屋。
摘花不插髮，采柏動盈掬。
天寒翠袖薄，日暮倚脩竹。
=====================================================
蕭滌非《杜甫全集校注》
〚8〛壻
=====================================================
講1/756，仇2/552，校3/1349，虎2/44，全251，新1/420，今2/530，趙1/343，臆127，心1/63，鏡230，銭1/85，洙0305，唐7/2287
