1280 新安吏[收京後作。雖收兩京，賊猶充斥]

客行新安道，喧呼聞點兵。
“借問新安吏，縣小更無丁？”
“府帖昨夜下，次選中男行。”
“中男絕短小，何以守王城？”
肥男有母送，瘦男獨伶俜。
白水暮東流，青山猶哭聲！
“莫自使眼枯，收汝淚縱橫。
眼枯卽見骨，天地終無情！
我軍取相州，日夕望其平。
豈意賊難料，歸軍星散營。
就粮近故壘，練卒依舊京。
掘壕不到水，牧馬役亦輕。
況乃王師順，撫養甚分明。
送行勿泣血，僕射如父兄。”
=====================================================
蕭滌非《杜甫全集校注》
〚10〛即
=====================================================
講1/711，仇2/523，校3/1280，虎2/1，全235，新1/394，今2/506，趙1/272，臆120，心1/52，鏡219，銭1/74，洙0209，唐7/2282
