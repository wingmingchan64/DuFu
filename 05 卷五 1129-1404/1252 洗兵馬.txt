1252 洗兵馬[收京後作]

中興諸將收山東，捷書夕報清晝同。
河廣傳聞一葦過，胡危命在破竹中。
祇殘鄴城不日得，獨任朔方無限功。
京師皆騎汗血馬，回紇餧肉蒲萄宮。
已喜皇威清海岱，常思仙仗過崆峒。
三年笛裏關山月，萬國兵前草木風。
成王功大心轉小，郭相謀深古來少。
司徒清鑒懸明鏡，尙書氣與秋天杳。
二三豪俊爲時出，整頓乾坤濟時了。
東走無復憶鱸魚，南飛覺有安巢鳥。
青春復隨冠冕入，紫禁正耐煙花繞。
鶴駕通霄鳳輦備，雞鳴問寢龍樓曉。
攀龍附鳳世莫當，天下盡化爲侯王。
汝等豈知蒙帝力，時來不得誇身強。
關中旣留蕭丞相，幕下復用張子房。
張公一生江海客，身長九尺鬚眉蒼。
徵起適遇風雲會，扶顚始知籌策良。
青袍白馬更何有？後漢今周喜再昌。
寸地尺天皆入貢，奇祥異瑞爭來送。
不知何國致白環，復道諸山得銀甕。
隱士休歌紫芝曲，詞人解撰清河頌。
田家望望惜雨乾，布穀處處催春種。
淇上健兒歸莫懶，城南思婦愁多夢。
安得壯士挽天河，淨洗甲兵長不用！
=粵====================================================
陳永明《杜甫全集粵音注音》

【注音】
洗兵馬
sai2 bing1 maa5

中興諸將收山東，捷書夕報清晝同
zung1 hing1 zyu1 zoeng3 sau1 saan1 dung1, zit6 syu1 zik6 bou3 cing1 zau3 tung4
-----------------------------------------------------
河廣傳聞一葦過，胡危命在破竹中
ho4 gwong2 cyun4 man4 jat1 wai5 gwo3, wu4 ngai4 ming6 zoi6 po3 zuk1 zung1
-----------------------------------------------------
祇殘鄴城不日得，獨任朔方無限功
zi2 caan4 jip6 sing4 bat1 jat6 dak1, duk6 jam6 sok3 fong1 mou4 haan6 gung1
-----------------------------------------------------
京師皆騎汗血馬，回紇餧肉蒲萄宮
ging1 si1 gaai1 kei4 hon6 hyut3 maa5, wui4 hat6 wai3 juk6 pou4 tou4 gung1
-----------------------------------------------------
已喜皇威清海岱，常思仙仗過崆峒
ji5 hei2 wong4 wai1 cing1 hoi2 doi6, soeng4 si1 sin1 zoeng6 gwo3 hung1 tung4
-----------------------------------------------------
三年笛裏關山月，萬國兵前草木風
saam1 nin4 dek6 leoi5 gwaan1 saan1 jyut6, maan6 gwok3 bing1 cin4 cou2 muk6 fung1
-----------------------------------------------------
成王功大心轉小，郭相謀深古來少
sing4 wong4 gung1 daai6 sam1 zyun2 siu2, gwok3 soeng3 mau4 sam1 gu2 loi4 siu2
-----------------------------------------------------
司徒清鑒懸明鏡，尙書氣與秋天杳
si1 tou4 cing1 gaam3 jyun4 ming4 geng3, soeng4 syu1 hei3 jyu5 cau1 tin1 miu5
-----------------------------------------------------
二三豪俊爲時出，整頓乾坤濟時了
ji6 saam1 hou4 zeon3 wai4 si4 ceot1, zing2 deon6 kin4 kwan1 zai3 si4 liu5
-----------------------------------------------------
東走無復憶鱸魚，南飛覺有安巢鳥
dung1 zau2 mou4 fau6 jik1 lou4 jyu4, naam4 fei1 gok3 jau5 on1 caau4 niu5
-----------------------------------------------------
青春復隨冠冕入，紫禁正耐煙花繞
cing1 ceon1 fau6 ceoi4 gun1 min5 jap6, zi2 gam3 zing3 noi6 jin1 faa1 jiu2
-----------------------------------------------------
鶴駕通霄鳳輦備，雞鳴問寢龍樓曉
hok6 gaa3 tung1 siu1 fung6 lin5 bei6, gai1 ming4 man6 cam2 lung4 lau4 hiu2
-----------------------------------------------------
攀龍附鳳世莫當，天下盡化爲侯王
paan1 lung4 fu6 fung6 sai3 mok6 dong1, tin1 haa6 zeon6 faa3 wai4 hau4 wong4
-----------------------------------------------------
汝等豈知蒙帝力，時來不得誇身強
jyu5 dang2 hei2 zi1 mung4 dai3 lik6, si4 loi4 bat1 dak1 kwaa1 san1 koeng4
-----------------------------------------------------
關中旣留蕭丞相，幕下復用張子房
gwaan1 zung1 gei3 lau4 siu1 sing4 soeng3, mok6 haa6 fau6 jung6 zoeng1 zi2 fong4
-----------------------------------------------------
張公一生江海客，身長九尺鬚眉蒼
zoeng1 gung1 jat1 sang1 gong1 hoi2 haak3, san1 coeng4 gau2 cek3 sou1 mei4 cong1
-----------------------------------------------------
徵起適遇風雲會，扶顚始知籌策良
zing1 hei2 sik1 jyu6 fung1 wan4 wui6, fu4 din1 ci2 zi1 cau4 caak3 loeng4
-----------------------------------------------------
青袍白馬更何有，後漢今周喜再昌
cing1 pou4 baak6 maa5 gang3 ho4 jau5, hau6 hon3 gam1 zau1 hei2 zoi3 coeng1
-----------------------------------------------------
寸地尺天皆入貢，奇祥異瑞爭來送
cyun3 dei6 cek3 tin1 gaai1 jap6 gung3, kei4 coeng4 ji6 seoi6 zang1 loi4 sung3
-----------------------------------------------------
不知何國致白環，復道諸山得銀甕
bat1 zi1 ho4 gwok3 zi3 baak6 waan4, fau6 dou6 zyu1 saan1 dak1 ngan4 ung3
-----------------------------------------------------
隱士休歌紫芝曲，詞人解撰清河頌
jan2 si6 jau1 go1 zi2 zi1 kuk1, ci4 jan4 gaai2 zaan6 cing1 ho4 zung6
-----------------------------------------------------
田家望望惜雨乾，布穀處處催春種
tin4 gaa1 mong6 mong6 sik1 jyu5 gon1, bou3 guk1 cyu3 cyu3 ceoi1 ceon1 zung3
-----------------------------------------------------
淇上健兒歸莫懶，城南思婦愁多夢
kei4 soeng6 gin6 ji4 gwai1 mok6 laan5, sing4 naam4 si1 fu5 sau4 do1 mung6
-----------------------------------------------------
安得壯士挽天河，淨洗甲兵長不用
on1 dak1 zong3 si6 waan5 tin1 ho4, zing6 sai2 gaap3 bing1 coeng4 bat1 jung6

【韻部】
〚3.1.7〛東：東韻
〚3.2.7〛同：東韻
〚4.2.7〛中：東韻
〚5.2.7〛功：東韻
〚6.2.7〛宮：東韻
〚7.2.7〛峒：東韻
〚8.2.7〛風：東韻
〚9.2.7〛少：筱韻
〚10.2.7〛杳：筱韻
〚11.2.7〛了：筱韻
〚12.2.7〛鳥：筱韻
〚13.2.7〛繞：筱韻
〚14.2.7〛曉：筱韻
〚15.2.7〛王：陽韻
〚16.2.7〛強：陽韻
〚17.2.7〛房：陽韻
〚18.2.7〛蒼：陽韻
〚19.2.7〛良：陽韻
〚20.2.7〛昌：陽韻
〚21.2.7〛送：送韻
〚22.2.7〛甕：送韻
〚23.2.7〛頌：宋韻
〚24.2.7〛種：宋韻
〚25.2.7〛夢：送韻
〚26.2.7〛用：宋韻

【體裁】
七古
=====================================================
諸將：指廣平王李俶、郭子儀等將士。山東：此指河北一帶，華山以東地區。
清晝同：晝夜頻傳，見得捷報完全可信。
河：指黃河。一葦過：一蘆葦可航，形容官軍渡河極易。
胡：指叛將史思明等。命在破竹中：指叛軍之破滅已近在眼前。
祗（zhǐ）殘：只剩。鄴（yè）城：相州，今河南安陽。
獨任：只任用。朔方：指節度使郭子儀的朔方軍士。
汗血馬：一種產於邊地的寶馬。
餧（wèi）：同“喂”。蒲萄宮：即漢代上林苑，代指唐宣政殿。蒲萄，即“葡萄”。
清海岱：就是清除了山東一帶的叛軍。
仙仗：皇帝的儀仗。崆（kōng）峒（tóng）：山名，在今甘肅平涼西。
笛裏關山月：笛聲裏奏着關山月的益調。關山月為漢樂府橫吹曲名，為軍樂、戰歌。
萬國：即萬方。草木風：這裏有草木皆兵之意。
成王：指太子李俶，收復兩京的主帥。轉小：轉而變得小心謹慎。
郭相：郭子儀。
司徒：指檢校司徒李光弼。清鑑：識見明察。李光弼治軍嚴，曾預料史思明詐降，終久必反，故説他清鑑懸明鏡。
尙書：指兵部尙書王思禮。氣：氣度。秋天杳：形容如秋空般明朗高遠。
二三豪俊：指李俶、郭子儀、李光弼等。為時出：應運而生。
濟時：救濟時危。了：完畢。
“東走”句：翻用西晉張翰的話，意謂現在不必像張翰那樣避亂，可以放心做官了。《世説新語》：“張翰見秋風起，因思吳中菰菜羮、鱸魚膾，曰‘人生貴得適意爾，何能羈宦數千裏，以要名爵’，遂命駕便歸。”
“南飛”句：翻用曹操《短歌行》：“月明星稀，烏鵲南飛；繞樹三匝，何枝可依？”是説一般人民也有家可歸。
冠冕（miǎn）：指上朝的羣臣。入：指進入皇宮。
正耐：正相稱。煙花：指朝賀時點燃的香煙。
鶴禁：太子的車。鳳輦（niǎn）：天子之車。
問寢：問候起居。龍樓：皇帝住處，此處指唐玄宗的住地。
攀龍附鳳：這裏指攀附唐肅宗和張淑妃的李輔國等。靠其有擁戴唐肅宗之功，回京後氣焰極高。
化為侯王：形容唐肅宗封官之濫。當時肅宗大肆加封跟從唐玄宗入蜀和跟唐肅宗在靈武的扈從之臣。
汝等：斥罵的稱呼，指李輔國輩。蒙帝力：仰仗了皇帝的力量。
時：時運。誇身強：誇耀自己有什麼大本事。
蕭丞相：漢代蕭何，此指房琯。
張子房：漢代張良，此指張鎬。
張公：指張鎬。江海客：指張鎬“居身清廉”“不事中要”。
徵起：被徵召而起來做官。風雲會：風雲際會。動亂時明君與賢臣的遇合。
扶顛：扶持國家的顛危。張鎬曾預料史思明的詐降。兩京收復，張鎬出力頗多。
青袍白馬：把安史之亂喻梁武帝時的侯景之亂。侯景作亂，部下皆騎自馬，穿青衣。更何有：是説不難平定。
後漢今周：用周、漢中興之主漢光武帝和周宣王比擬唐肅宗。再昌：中興。
寸地尺天：指全國各地。
白環：傳説中西王母朝虞舜時獻的寶物。
銀甕（wèng）：銀質盛酒器。《孝經援神契》載：神靈滋液有銀甕，不汲自滿，傳説王者刑罰得當，則銀甕出。
紫芝曲：秦末號稱”四皓“的四隱士所作。
解：懂得。河清頌：即南朝宋文帝元嘉年間（424—453年）鮑照所作《河清頌》。
望望：望了又望。當時正遇春旱，農民盼雨。兩句表現了作者憂民之心。
淇（qí）上健兒：指圍攻鄴城的士卒。淇，淇水，在鄴城附近。
城南思婦：泛指將士的妻子。
天河：即銀河。
洗甲兵：傳説武王伐紂，遇大雨，武王曰：此天洗甲兵。
=蕭====================================================
蕭滌非主編《杜甫全集校注》3.1252,djvu1429

【異文、夾注】
〖祇〗秖
〖回紇餧肉蒲萄宮〗廻紇餧肉蒲萄宫
〖爲時〗為時
〖通霄〗通宵
〖雞〗鷄
〖化爲〗化為
〖顚〗顛
〖蒙〗䝉
〖旣〗既
〖尙〗尚
=全====================================================
《全唐詩》7.2278,PDF7.57,《御製全唐詩》2397

【異文、夾注】
〖1〗洗兵馬[原注。收京後作。]
〖捷書夕報清晝同〗捷書日[一作夜。一作夕。]報清晝同
〖胡危命在破竹中〗胡危[一作兒]命在破竹中
〖祇殘鄴城不日得〗祗殘鄴城不日得
〖獨任朔方無限功〗獨任朔方無限功。[郭子儀領朔方軍。屢破賊。拔衞州。進圍鄴城。]*
〖回紇餧肉蒲萄宮〗回紇[回紇以驍騎三千助討安慶緒]餵肉葡萄宮
〖常思仙仗過崆峒〗常思仙仗過崆峒。[山在平涼縣西。]*
〖成王功大心轉小〗成王[廣平王俶]功大心轉小
〖郭相謀深古來少〗郭相[中書令郭子儀]謀深[一作猷]古來少
〖司徒清鑒懸明鏡〗司徒[李光弼加檢校司徒]清鑒懸明鏡
〖尙書氣與秋天杳〗尙書[王思禮遷兵部尙書]氣與秋天杳
〖南飛覺有安巢鳥〗南飛覺有安巢[一作枝]鳥
〖紫禁正耐煙花繞〗紫禁[一作駕]正耐煙花繞
〖鶴駕通霄鳳輦備〗鶴禁通霄鳳輦備
〖雞鳴問寢龍樓曉〗雞鳴問寢龍樓[一作蛇]曉
〖攀龍附鳳世莫當〗攀龍附鳳勢[一作世]莫當
〖天下盡化爲侯王〗天下盡化爲侯王。[加封蜀郡、靈武元從功臣。肅宗獨厚郭湜、李輔國輩。]*
〖汝等豈知蒙帝力〗汝等豈知蒙[一作象]帝力
〖關中旣留蕭丞相〗關中旣留蕭丞相。[謂杜鴻漸。肅宗至平涼。鴻漸悉錄軍資儲廥上之。上喜曰。靈武。吾之關中。卿乃蕭何也。]*
〖幕下復用張子房〗幕下復用張子房。[時張鎬代房琯爲相。故下專言之。]*
〖隱士休歌紫芝曲〗隱士[謂李泌。時求歸衡山。]休歌紫芝曲
〖詞人解撰清河頌〗詞人解[一作角]撰河清[一作清河]頌。[時楊炎輩爭獻靈武受命、鳳翔出師頌之類。]*
=名====================================================
《名家注評全唐詩》393,PDF451

【注釋】
〖山東〗華山以東地區。
〖一葦過〗言渡河之易。
〖鄴城〗卽相州，今河南安陽。
〖朔方〗郭子儀的軍隊。
〖餧〗同「餵」。
〖海岱〗今山東省。
〖關山月〗樂府橫吹曲之一。
〖草木風〗淝水之戰，苻堅登城望晉軍：「八公山上草木，皆類人形，憮然有懼色」，及戰，大敗。
〖成王〗肅宗子李俶。
〖郭相〗郭子儀，時爲中書令。
〖司徒〗指李光弼。
〖尙書〗指兵部尙書王思禮。
〖憶鱸魚〗《世說新語》：「張翰見秋風起，乃思吳中蒓羹鱸魚，遂命駕東歸。」
〖安巢鳥〗曹操《短歌行》：「月明星稀，烏鵲南飛。繞樹三匝，何枝可依？」
〖正耐〗猶正要。
〖鶴駕〗太子車駕。
〖鳳輦〗指天子車輦。
〖蕭丞相〗漢高祖丞相蕭何。
〖張子房〗劉邦的重要謀臣張良，此處比張鎬，曾爲諫議大夫，代房琯爲相。
〖青袍白馬〗胡人侯景亂梁，
〖白環〗舜時西王母獻白環。
〖銀甕〗傳王者刑罰中則銀甕出。

【評論】
王嗣奭《杜臆》：一篇四轉韻，一韻十二句，句似排律，自成一體。而筆力矯健，詞氣老蒼，喜躍之象浮動筆墨間。
朱鶴齡《杜詩補注》：中興大業，全在將相得人。前曰「獨任朔方無限功」，中曰「幕下復用張子房」，此是一詩眼目。使當時能專任子儀，終用張鎬，則洗兵不用，旦夕可期，而惜乎肅宗非其人也。王荆公選杜工部詩，以此詩壓卷，其大指不過如此。若玄、肅父子之間，公爾時不應遂加譏切也。
楊倫《杜詩鏡銓》：此及《古柏行》多用偶句，對仗工整，近初唐四家體，少陵偶一爲之。其氣骨沉雄，則仍繫公本色。
=奭====================================================
王嗣奭《杜臆》78,PDF131

【評論】
一篇四轉韻，一韻十二句，句似排律，自成一體；而筆力矯健，詞氣老蒼，喜躍之象浮動筆墨間。至德二載九月十月，復兩京。次年，改元乾元。十月，郭子儀等渡河拔衞州。此唐時所稱山東地，而極於海岱皆是也。衞州拔而安慶緒走鄴，入城固守，然有破竹之勢矣，故云「收山東」，下云「收海岱」，實過情語也。此時明皇還京幾一年矣，而猶思「仙仗過崆峒」，豈痛定思痛意耶？復京師後，帝宴回紇葉護於宣政殿，而云「餧肉蒲萄宮」，蓋爲朝廷諱，故用漢元帝待單于事，而且以禽獸畜之，此老杜春秋筆也。祿山反經三年矣，避亂離鄕者亦三年，故云「三年笛裏關山月」，悲之也。「萬國兵前」，如風捲葉，暗用草木皆兵，風聲鶴唳事，喜之也。帝還京在去年十月，而云「青春」「冠冕入」，「紫禁」「煙花繞」，言京城復見繁華，非必其時。抑公爲華州掾，嘗以事至東都，或以春時還經京師，詠所目見者耶？上皇初還，帝備法駕迎之，釋黃袍趨拜，欲仍爲太子。此時事往矣，而猶曰「鶴駕通宵」、「問寢龍樓」，必謂旣復位之後盡人子之讀禮，與太子時無異也。「天下盡化爲侯王」，微有風刺。當時封爵太濫，甚至以官賞功，給空名告身，凡應募入軍者一切衣金紫，公實痛之。故先言「攀龍附鳳」，明謂其憑藉寵靈，而又以「蒙帝力」申言之，所謂「君之制也，臣何力之有焉」，此公識大體處，非事外語也。人臣明此義，雖功蓋天下而不驕矣。公極稱張鎬，有「扶顚」、「籌策」語，而人疑之。余考史：至德二載四月，罷房琯而相鎬。至次年二月，因論史思明凶險不可假威權，又論許叔冀多詐，臨難必變。上不喜，且不事中要，故罷相。已而思明果反，而叔冀果降思明，其料事之審如此。至收復兩京，俱在相鎬之日，卽宰相之功也。蔡寬夫謂收復兩京時不聞別有奇功，非「見與見童鄰」耶？史思明、安慶緒尙在，故云「青絲白馬復何有」，謂無能爲耳。注云祿山已平，誤。「健兒歸莫懶」，速其成功也。思婦愁夢，從《東山》詩「婦歎於室」脫來，蓋以思家之至情動之，欲其乘破竹之勢也。
云「獨任朔方無限功」，又云「郭相謀深古來少」，當時收山東者諸將也，而公獨注意於郭，見公識高慮遠。使肅宗果能「獨任朔方」而不間於閹豎，則太宗之業可復完矣。卽此一語，繫唐室安危，可以詩人目之哉？
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》2.514,PDF2.82,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》232,PDF302

【譯文】
〚〛

=今====================================================
張志烈主編《杜詩全集（今注本）》2.500,PDF566

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
講1/700,仇2/514,校3/1252,虎1/630,全232,新1/349,今2/500,趙1/230,臆117,心1/256,鏡215,銭1/64,洙0239,唐7/2278
