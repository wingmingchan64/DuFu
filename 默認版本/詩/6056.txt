6056 聶耒陽以僕阻水書致酒肉詩得代懷至縣呈聶一首

耒陽馳尺素，見訪荒江渺。
義士烈女家，風流吾賢紹。
昨見狄相孫，許公人倫表。
前期翰林後，屈迹縣邑小。
知我礙湍濤，半旬獲浩溔。
麾下殺元戎，湖邊有飛旐。
孤舟增鬱鬱，僻路殊悄悄。
側驚猿猱捷，仰羨鸛鶴矯。
禮過宰肥羊，愁當置清醥。
人非西喩蜀，興在北坑趙。
方行郴岸靜，未話長沙擾。
崔師乞已至，澧卒用矜少。
問罪消息眞，開顏憩亭沼。