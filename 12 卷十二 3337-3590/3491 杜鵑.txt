3491 杜鵑

西川有杜鵑，東川無杜鵑。
涪萬無杜鵑，雲安有杜鵑。
我昔遊錦城，結廬錦水邊。
有竹一頃餘，喬木上參天。
杜鵑暮春至，哀哀叫其間。
我見常再拜，重是古帝魂。
生子百鳥巢，百鳥不敢嗔。
仍爲餧其子，禮若奉至尊。
鴻雁及羔羊，有禮太古前。
行飛與跪乳，識序如知恩。
聖賢古法則，付與後世傳。
君看禽鳥情，猶解事杜鵑。
今忽暮春間，値我病經年。
身病不能拜，淚下如逬泉。
=粵====================================================
陳永明《杜甫全集粵音注音》

【注音】
杜鵑
dou6 gyun1

西川有杜鵑，東川無杜鵑
sai1 cyun1 jau5 dou6 gyun1, dung1 cyun1 mou4 dou6 gyun1
-----------------------------------------------------
涪萬無杜鵑，雲安有杜鵑
fau4 maan6 mou4 dou6 gyun1, wan4 on1 jau5 dou6 gyun1
-----------------------------------------------------
我昔遊錦城，結廬錦水邊
ngo5 sik1 jau4 gam2 sing4, git3 lou4 gam2 seoi2 bin1
-----------------------------------------------------
有竹一頃餘，喬木上參天
jau5 zuk1 jat1 king2 jyu4, kiu4 muk6 soeng6 caam1 tin1
-----------------------------------------------------
杜鵑暮春至，哀哀叫其間
dou6 gyun1 mou6 ceon1 zi3, oi1 oi1 giu3 kei4 gaan1
-----------------------------------------------------
我見常再拜，重是古帝魂
ngo5 gin3 soeng4 zoi3 baai3, cung4 si6 gu2 dai3 wan4
-----------------------------------------------------
生子百鳥巢，百鳥不敢嗔
sang1 zi2 baak3 niu5 caau4, baak3 niu5 bat1 gam2 can2
-----------------------------------------------------
仍爲餧其子，禮若奉至尊
jing4 wai6 wai3 kei4 zi2, lai5 joek6 fung6 zi3 zyun1
-----------------------------------------------------
鴻雁及羔羊，有禮太古前
hung4 ngaan6 kap6 gou1 joeng4, jau5 lai5 taai3 gu2 cin4
-----------------------------------------------------
行飛與跪乳，識序如知恩
hang4 fei1 jyu5 gwai6 jyu5, sik1 zeoi6 jyu4 zi1 jan1
-----------------------------------------------------
聖賢古法則，付與後世傳
sing3 jin4 gu2 faat3 zak1, fu6 jyu5 hau6 sai3 cyun4
-----------------------------------------------------
君看禽鳥情，猶解事杜鵑
gwan1 hon1 kam4 niu5 cing4, jau4 gaai2 si6 dou6 gyun1
-----------------------------------------------------
今忽暮春間，値我病經年
gam1 fat1 mou6 ceon1 gaan1, zik6 ngo5 bing6 ging1 nin4
-----------------------------------------------------
身病不能拜，淚下如逬泉
san1 bing6 bat1 nang4 baai3, leoi6 haa6 jyu4 bing3 cyun4

【韻部】
〚3.1.5〛鵑：先韻
〚3.2.5〛鵑：先韻
〚4.1.5〛鵑：先韻
〚4.2.5〛鵑：先韻
〚5.2.5〛邊：先韻
〚6.2.5〛天：先韻
〚7.2.5〛間：刪韻
〚8.2.5〛魂：元韻
〚9.2.5〛嗔：眞韻
〚10.2.5〛尊：元韻
〚11.2.5〛前：先韻
〚12.2.5〛恩：元韻
〚13.2.5〛傳：先韻
〚14.2.5〛鵑：先韻
〚15.2.5〛年：先韻
〚16.2.5〛泉：先韻

【體裁】
五古
=蕭====================================================
蕭滌非主編《杜甫全集校注》6.3491,djvu3668

【異文、夾注】
〖鴻雁〗鴻鴈
〖逬泉〗迸泉

=全====================================================
《全唐詩》7.2331,PDF7.110,《御製全唐詩》2455

【異文、夾注】
〖涪萬無杜鵑〗涪萬[一作南]無杜鵑
〖百鳥不敢嗔〗百鳥不敢嗔[一作喧]
〖識序如知恩〗識序如[一作又]知恩
〖聖賢古法則〗聖賢古[一作吾]法則
〖付與後世傳〗付與[一作之]後世傳
〖淚下如逬泉〗淚下如逬泉。[舊注。上皇幸蜀還。肅宗以李輔國離間。遷之西內。悒悒而崩。此詩感是而作。但首四句有無互見。不知何義。夏竦謂是詩序。亦無解。黃希、吳曾引樂府郭東亦有樵。郭西亦有樵。魚戲蓮葉東。魚戲蓮葉西。謂甫正用此格。詩體則然。義終難辨。至王誼伯分指當時刺史。尤穿鑿可笑。]
=奭====================================================
王嗣奭《杜臆》234,PDF287,274,PDF4.16,346,PDF4.160

【評論】
眞西山云：此詩譏世亂。不能明君臣之義者，禽鳥之不若也。◯起用四「杜鵑」，東坡有辨矣，姑存而不論。「淚下如逬泉」，非悲身之病，而悲夫不知君臣之義者，乃其聲之悲，有甚於杜鵑者矣。
PDF4.160
起來四句「杜鵑有無」，皆實就身之所歷，自紀其所聞。蓋公卜宅西川，及成都亂，去之東川梓、閬間；及嚴武卒，將出峽，乃道涪、萬而至雲安。杜鵑之鳴有時，西川雲安當其鳴則聞之而謂之有；東川涪、萬當其不鳴則不聞而謂之無。故初拜於錦城，而雲安則身病而不能拜。通篇起結照應如此，乃拘泥者見其疊用杜鵑，而以爲「題下注」；注則應止分有無二項，不應將有無參錯用之。若以比刺史之忠逆，則雲安非州，無刺史也；且嚴武亦卒矣。故誼伯、應元之說皆非也。蓋杜詩變體甚多，如三絕句疊用兩刺史，豈舊有此體乎？
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》3.1249,PDF3.271,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》681,PDF751

【譯文】

=今====================================================
張志烈主編《杜詩全集（今注本）》3.1354,PDF1420

【注釋】
〖〗
	
【大意】
〚〛
=====================================================講3/175,仇3/1249,校6/3491,虎3/284,全681,新2/1042,今3/1354,趙2/742,臆374,心1/120,鏡581,銭1/168,洙0601,唐7/2331
