3583 負薪行

夔州處女髮半華，四十五十無夫家。
更遭喪亂嫁不售，一生抱恨堪咨嗟。
土風坐男使女立，應當門戶女出入。
十有八九負薪歸，賣薪得錢當供給。
至老雙鬟只垂頸，野花山葉銀釵並。
筋力登危集市門，死生射利兼鹽井。
面糚首飾雜啼痕，地褊衣寒困石根。
若道巫山女麤醜，何得此有昭君村？
=====================================================
講3/224，仇3/1284，校6/3583，虎3/333，全702，新2/1075，今3/1401，趙2/774，臆393，心1/295，鏡601，銭1/176，洙0714，唐7/2335
