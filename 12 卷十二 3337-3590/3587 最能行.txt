3587 最能行

峽中丈夫絕輕死，少在公門多在水。
富豪有錢駕大舸，貧窮取給行艓子。
小兒學問止《論語》，大兒結束隨商旅。
攲帆側柂入波濤，撇旋捎濆無險阻。
朝發白帝暮江陵，頃來目擊信有徵。
瞿堂漫天虎鬚怒，歸州長年行最能。
此鄕之人氣量窄，悞競南風疏北客。
若道士無英俊才，何得山有屈原宅？
=====================================================
講3/227，仇3/1286，校6/3587，虎3/336，全703，新2/1077，今3/1403，趙2/775，臆394，心1/296，鏡601，銭1/177，洙0715，唐7/2335
