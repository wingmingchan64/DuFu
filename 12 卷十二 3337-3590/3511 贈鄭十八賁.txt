3511 贈鄭十八賁

溫溫士君子，令我懷抱盡。
靈芝冠衆芳，安得闕親近？
遭亂意不歸，竄身跡非隱。
細人尚姑息，吾子色愈謹。
高懷見物理，識者安肯哂？
卑飛欲何待，捷徑應未忍。
示我百篇文，詩家一標準。
羈離交屈宋，牢落值顏閔。
水路迷畏途，藥餌駐修軫。
古人日以遠，青史自不泯。
步趾詠唐虞，追隨飰葵堇。
數盃資好事，異味煩縣尹。
心雖在朝謁，力與願矛盾。
抱病排金門，衰容豈爲敏？
=====================================================