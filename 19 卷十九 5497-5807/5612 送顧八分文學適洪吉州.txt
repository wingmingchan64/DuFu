5612 送顧八分文學適洪吉州

中郎石經後，八分蓋憔悴。
顧侯運爐錘，筆力破餘地。
昔在開元中，韓蔡同贔屭。
玄宗妙其書，是以數子至。
御札早流傳，揄揚非造次。
三人並入直，恩澤各不二。
顧於韓蔡內，辨眼工小字。
分日示諸王，鉤深法更祕。
文學與我遊，蕭疏外聲利。
追隨二十載，浩蕩長安醉。
高歌卿相宅，文翰飛省寺。
視我揚馬間，白首不相棄。
驊騮入窮巷，必脫黃金轡。
一論朋友難，遲暮敢失墜？
古來事反覆，相見橫涕泗。
嚮者玉珂人，誰是青雲器？
才盡傷形體，病渴污官位。
故舊獨依然，時危話顚躓。
我甘多病老，子負憂世志。
胡爲困衣食，顏色少稱遂。
遠作苦辛行，順從眾多意。
舟楫無根蔕，蛟鼉好爲祟。
況兼水賊繁，特戒風飈駛。
崩騰戎馬際，往往殺長吏。
子干東諸侯，勸勉防縱恣。
邦以民爲本，魚飢費香餌。
請哀瘡痍深，告訴皇華使。
使臣精所擇，進德知歷試。
惻隱誅求情，固應賢愚異。
列士惡苟得，俊傑思自致。
贈子猛虎行，出郊載酸鼻。
=====================================================
〚〛
=粵====================================================
=蕭====================================================
蕭滌非主編《杜甫全集校注》10.5612,djvu5789

【異文、夾注】
〖爐錘〗鑪錘
〖韓蔡同贔屭〗韓[擇木]蔡[有鄰]同贔屭
〖顧於韓蔡內〗顧於韓蔡内
〖法更祕〗法更秘
〖蕭疏〗蕭踈
〖顚〗顛
〖必脫黃金轡〗必脱黄金轡
〖橫涕泗〗横涕泗
〖顏色〗顔色
〖眾多意〗衆多意
〖楫〗檝
〖污〗汙
〖鉤〗鈎
=全====================================================
《全唐詩》7.2375,PDF7.154,《御製全唐詩》2505

【異文、夾注】
〖1〗送顧八分文學適洪吉州[集古錄。顧戒奢善八分。英華題內無洪字。]
〖八分蓋憔悴〗八分蓋顦顇
〖顧侯運爐錘〗顧侯運鑪錘
〖韓蔡同贔屭〗韓[擇木]蔡[有鄰]同贔屭
〖三人幷入直〗三人並入直
〖分日示諸王〗分日示[一作侍]諸王
〖鈎深法更祕〗鉤深法更祕
〖視我揚馬間〗視我揚馬[一作班揚]間
〖才盡傷形體〗才盡傷形體[一作骸]
〖遠作苦辛行〗遠作辛苦行
〖順從眾多意〗順從衆多意
〖舟楫無根蔕〗舟檝無根蒂
〖特戒風飈駛〗特戒風飆駛
〖崩騰戎馬際〗崩騰戎馬際[一作險]
〖勸勉防縱恣〗勸[一作勤]勉防縱恣
〖列士惡苟得〗列[一作烈]士惡苟得
=====================================================
王嗣奭《杜臆》
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》5.1924,PDF5.12,四庫
=====================================================
浦起龍《讀杜心解》
=====================================================
楊倫《杜詩鏡銓》
=====================================================
韓成武、張志民《杜甫詩全譯》
=====================================================
張志烈主編《杜詩全集（今注本）》1.
〚〛

=====================================================
講4/729，仇5/1924，校10/5612，虎4/602，全1138，新2/1662，今4/2161，趙2/1524，臆601，心1/192，鏡940，銭1/254，洙0824，唐7/2375
