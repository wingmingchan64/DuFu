5503 夏夜李尚書筵送宇文石首赴縣聯句

[子美]
愛客尚書貴，之官宅相賢。
[之芳]
酒香傾坐側，帆影駐江邊。
[彧]
翟表郎官瑞，鳧看令宰仙。
[子美]
雨稀雲葉斷，夜久燭花偏。
[之芳]
數語欹紗帽，高文擲彩箋。
[彧]
興饒行處樂，離惜醉中眠。
[子美]
單父長多暇，河陽實少年。
[之芳]
客居逢自出，爲別幾悽然。
=====================================================
講4/670，仇4/1892，校10/5503，虎4/549，全1113，新2/1629，今4/2119，趙2/1285，臆－，心3/794，鏡920，銭2/599，洙1724，唐22/8879
