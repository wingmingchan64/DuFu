5601 哭李尚書[之芳]

漳濱與蒿里，逝水竟同年。
欲掛留徐劍，猶迴憶戴船。
相知成白首，此別間黃泉。
風雨嗟何及，江湖涕泫然。
修文將管輅，奉使失張騫。
史閣行人在，詩家秀句傳。
客亭鞍馬絕，旅櫬網蟲懸。
復魄昭丘遠，歸魂素滻偏。
樵蘇封葬地，喉舌罷朝天。
秋色凋春草，王孫若箇邊。
=====================================================
講4/713，仇5/1916，校10/5601，虎4/588，全1132，新2/1654，今4/2150，趙2/1323，臆593，心3/801，鏡936，銭2/607，洙1741，唐7/2563
