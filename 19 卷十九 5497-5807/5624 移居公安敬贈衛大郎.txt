5624 移居公安敬贈衛大郎[鈞]

衛侯不易得，余病汝知之。
雅量極高遠，清襟照等夷。
平生感意氣，少小愛文辭。
河海由來合，風雲若有期。
形容勞宇宙，質樸謝軒墀。
自古幽人泣，流年壯士悲。
水煙通徑草，秋露接園葵。
入邑豺狼鬬，傷弓鳥雀飢。
白頭供宴語，烏几伴栖遲。
交態遭輕薄，今朝豁所思。
=====================================================
講4/737，仇5/1928，校10/5624，虎4/610，全1142，新2/1667，今4/2166，趙2/1340，臆598，心3/800，鏡943，銭2/608，洙1745，唐7/2564

