5715 遣遇

磬折辭主人，開帆駕洪濤。
春水滿南國，朱崖雲日高。
舟子廢寢食，飄風爭所操。
我行匪利涉，謝爾從者勞。
石間采蕨女，鬻菜輸官曹。
丈夫死百役，暮返空村號。
聞見事略同，刻剝及錐刀。
貴人豈不仁，視汝如莠蒿。
索錢多門戶，喪亂紛嗷嗷。
奈何黠吏徒，漁奪成逋逃。
自喜遂生理，花時甘縕袍。
=====================================================
講4/792，仇5/1959，校10/5715，虎4/656，全1166，新2/1701，今4/2205，趙2/1378，臆609，心1/197，鏡959，銭1/256，洙0826，唐7/2376
