2321 贈虞十五司馬

遠師虞祕監，今喜識玄孫。
形像丹青逼，家聲器宇存。
淒涼憐筆勢，浩蕩問詞源。
爽氣金天豁，清談玉露繁。
佇鳴南岳鳳，欲化北溟鯤。
交態知浮俗，儒流不異門。
過逢連客位，日夜倒芳尊。
沙岸風吹葉，雲江月上軒。
百年嗟已半，四座敢辭喧。
書籍終相與，青山隔故園。
=====================================================

祕
凄

講2/370，仇2/849，校4/2321，虎2/429，全420，新1/660，今2/824，趙2/1342，臆599，心3/729，鏡362，銭2/609，洙1747，唐7/2564

