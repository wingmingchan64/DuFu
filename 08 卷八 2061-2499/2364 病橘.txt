2364 病橘

羣橘少生意，雖多亦奚爲。
惜哉結實小，酸澀如棠梨。
剖之盡蠹蟲，采掇爽其宜。
紛然不適口，豈止存其皮。
蕭蕭半死葉，未忍別故枝。
玄冬霜雪積，況乃迴風吹。
嘗聞蓬萊殿，羅列瀟湘姿。
此物歲不稔，玉食失光輝。
寇盜尙憑陵，當君減膳時。
汝病是天意，吾諗罪有司。
憶昔南海使，奔騰獻荔支。
百馬死山谷，到今耆舊悲。
=粵====================================================
陳永明《杜甫全集粵音注音》

【注音】
病橘
bing6 gwat1

羣橘少生意，雖多亦奚爲
kwan4 gwat1 siu2 sang1 ji3, seoi1 do1 jik6 hai4 wai4
-----------------------------------------------------
惜哉結實小，酸澀如棠梨
sik1 zoi1 git3 sat6 siu2, syun1 sik1 jyu4 tong4 lei4
-----------------------------------------------------
剖之盡蠹蟲，采掇爽其宜
fau2 zi1 zeon6 dou3 cung4, coi2 zyut3 song2 kei4 ji4
-----------------------------------------------------
紛然不適口，豈止存其皮
fan1 jin4 bat1 sik1 hau2, hei2 zi2 cyun4 kei4 pei4
-----------------------------------------------------
蕭蕭半死葉，未忍別故枝
siu1 siu1 bun3 sei2 jip6, mei6 jan2 bit6 gu3 zi1
-----------------------------------------------------
玄冬霜雪積，況乃迴風吹
jyun4 dung1 soeng1 syut3 zik1, fong3 naai5 wui4 fung1 ceoi1
-----------------------------------------------------
嘗聞蓬萊殿，羅列瀟湘姿
soeng4 man4 pung4 loi4 din6, lo4 lit6 siu1 soeng1 zi1
-----------------------------------------------------
此物歲不稔，玉食失光輝
ci2 mat6 seoi3 bat1 nam5, juk6 sik6 sat1 gwong1 fai1
-----------------------------------------------------
寇盜尙憑陵，當君減膳時
kau3 dou6 soeng6 pang4 ling4, dong1 gwan1 gaam2 sin6 si4
-----------------------------------------------------
汝病是天意，吾諗罪有司
jyu5 bing6 si6 tin1 ji3, ng4 sam2 zeoi6 jau5 si1
-----------------------------------------------------
憶昔南海使，奔騰獻荔支
jik1 sik1 naam4 hoi2 si3, ban1 tang4 hin3 lai6 zi1
-----------------------------------------------------
百馬死山谷，到今耆舊悲
baak3 maa5 sei2 saan1 guk1, dou3 gam1 kei4 gau6 bei1

【韻部】
〚3.2.5〛爲：支韻
〚4.2.5〛梨：支韻
〚5.2.5〛宜：支韻
〚6.2.5〛皮：支韻
〚7.2.5〛枝：支韻
〚8.2.5〛吹：支韻
〚9.2.5〛姿：支韻
〚10.2.5〛輝：微韻
〚11.2.5〛時：支韻
〚12.2.5〛司：支韻
〚13.2.5〛支：支韻
〚14.2.5〛悲：支韻

【體裁】
五古

【補充說明】
四支、五微，鄰韻。
=典====================================================
《引典出處》

【注釋】
〖羣橘少生意〗
〖雖多亦奚爲〗
〖惜哉結實小〗
〖酸澀如棠梨〗
〖剖之盡蠹蟲〗
〖采掇爽其宜〗
〖紛然不適口〗
〖豈止存其皮〗
〖蕭蕭半死葉〗
〖未忍別故枝〗
〖玄冬霜雪積〗
〖況乃迴風吹〗
〖嘗聞蓬萊殿〗
〖羅列瀟湘姿〗
〖此物歲不稔〗
〖玉食失光輝〗
〖寇盜尙憑陵〗
〖當君減膳時〗
〖汝病是天意〗
〖吾諗罪有司〗
〖憶昔南海使〗
〖奔騰獻荔支〗
〖百馬死山谷〗
〖到今耆舊悲〗
=郭===================================================
郭知達《新刊校定集注杜詩》臺PDF1.383,中PDF4.157

【異文、夾注】
〖羣橘少生意〗羣[一作伊]橘少生意
〖惜哉結實小〗惜哉結實小[一作少]
〖酸澀如棠梨〗酸澁如棠梨
〖剖之盡蠹蟲〗剖[一作割]之盡蠹蟲
〖采掇爽其宜〗采掇爽其宜[其，一作所]
〖況乃迴風吹〗况乃廻風吹
〖嘗聞蓬萊殿〗甞聞蓬萊殿
〖此物歲不稔〗此物歳不稔
〖玉食失光輝〗玉食少光輝
〖寇盜尙憑陵〗𭁵盜尚憑陵
〖吾諗罪有司〗吾愁[一作諗]罪有司
〖奔騰獻荔支〗奔騰獻荔枝

【注釋】
〖1〗此詩傷物失所而至於困悴。趙云：此篇直敍事紀實而感歎之詩，舊注妄矣。
〖采掇爽其宜〗《詩》：薄言采之，薄言掇之。
〖紛然不適口〗《莊子》：柤梨橘柚，皆可於口。
〖蕭蕭半死葉〗《七發》：其根半死半生，冬則烈風、懔霰、飛雪之所激。
〖玄冬霜雪積〗劉公幹：自夏涉玄冬。
〖況乃迴風吹〗趙云：柤、梨、橘、柚，其味相反，而皆可於口。今云不適口，則以其病反言之。橘皮可用於藥，病亦不可用矣。半死葉，借《七發》言半死字用也。宋沈約《霜來悲落桐》詩云：宿莖抽晚幹，新葉生故枝。梁元帝《纂要》曰：冬曰玄英，亦曰玄冬。注引劉公幹詩，亦詩人承用之熟，非祖出也。
〖羅列瀟湘姿〗瀟湘有橘柚、橘洲。《世說》：江南爲橘，江北爲柚。
〖玉食失光輝〗《書》：惟辟玉食。《周禮》：共食玉少。一云失。杜云：天子玉食，言所食之珍貴如玉。
〖當君減膳時〗天子徹樂減膳。
〖吾諗罪有司〗趙云：此八句是一段。蓬萊殿在東內大明宮含涼殿前，則橘多生於湘潭間。張華詩曰：橘生湘水側，菲陋人莫傳。逢君金華宴，得在玉几前。古詩言庭樹云：此物何足貴。玉食，所食之珍貴如玉。注引王齊則共食玉，乃眞是玉屑，非此之謂。《禮》云：凶年，天子徹樂減膳。吾愁罪有司，言自是天意使橘病而不供，不可歸罪有司。一作諗字，義止訓告，非也。
〖到今耆舊悲〗《唐書》：貴妃嗜荔枝，必欲生致之，乃置騎傳送，走數千里，其味未變，已至京師。《集注》：《漢和帝紀》云：舊南海獻龍眼、荔枝，十里一置，五里一候，奔騰險阻，死者繼路。時臨武長唐羌，縣接南海，乃上書陳狀。帝下詔曰：遠國珍羞，本以薦奉宗廟，苟有傷害，豈愛民之本？其敕太官勿復受獻。謝承《漢書》云：唐羌，字伯遊，辟公府，補臨武長。縣接交州，舊貢荔枝、龍眼，驛馬晝夜傳送，至有遭虎狼毒害，頓仆死亡不絕。道經臨武，羌乃上書諫和帝曰：臣聞上不以滋味爲德，下不以貢膳爲功。故天子食太牢爲尊，不以果實爲珍。伏見交阯七郡，獻生龍眼等，鳥驚風發。南州地土，惡蟲猛獸，不絕於路，至於觸犯死亡之害。死者不可復生，來者猶可救也。此二物升殿，未必延年益壽。帝從之。羌卽棄官，還家不應徵。杜云：公借其事以譏楊妃。舊注引《唐書》，其說非。唐所貢乃涪州荔枝，由子午道而往，非南海也。◯趙云：此用獻荔枝事比之，奇矣。杜所引是。故公後有絕句云：側生野岸及江蒲，不熟丹宮滿玉壺。雲壑布衣駘背死，勞人重馬翠眉須。
=蕭====================================================
蕭滌非主編《杜甫全集校注》4.2364,djvu2541

【異文、夾注】
〖羣〗群
〖奚爲〗奚為
〖別〗别
〖尙〗尚
〖迴風〗廻風
〖荔枝〗荔支
=全====================================================
《全唐詩》7.2306,PDF7.85,《御製全唐詩》2426

【異文、夾注】
〖羣橘少生意〗羣[一作伊]橘少生意
〖惜哉結實小〗惜哉結實小[一作少]
〖剖之盡蠹蟲〗剖[一作割]之盡蠹蟲[一作蝕]
〖采掇爽其宜〗采掇爽其[一作所]宜
〖豈止存其皮〗豈只存其皮
〖未忍別故枝〗未忍[一作怱怱]別故枝
〖況乃迴風吹〗況乃回風吹
〖玉食失光輝〗玉食失[一作少]光輝
〖吾諗罪有司〗吾諗[一作愁。一作敢。]罪有司
〖憶昔南海使〗憶昔南[一作聞]海使
=名====================================================
《名家注評全唐詩》441,PDF499

【異文、夾注】
〖嘗聞蓬萊殿〗嘗聞蓬萊殿。[《楊太眞外傳》：開元末，江陵進乳柑橘，上以十枚種於蓬萊宮。至天寶十載九月秋結實，宣賜宰臣。]*
〖此物歲不稔〗此物歲不稔。[朱鶴齡：橘結實，一年多必一年少，故曰歲不稔。]*
〖奔騰獻荔支〗奔騰獻荔枝。[杜修可：唐所貢乃涪州荔支，由子午道而往，非南海也。此特借漢事以譏之。百馬死山谷，到今耆舊悲。]*

【注釋】
〖生意〗生機。
〖棠梨〗杜梨，味酸澀。
〖爽〗失。
〖玄冬〗冬季。古時五行之說，以黑色配冬。
〖瀟湘姿〗指橘子，瀟水湘水流域盛產橘子。
〖不稔〗歉收。
〖玉食〗指皇帝御饌。
〖寇盜〗指安史之亂。
〖憑陵〗猖獗橫行。
〖減膳〗《漢書》：「國有大災，則減膳撤樂，示自責也。」
〖有司〗主管部門，指負責置辦貢品的官員。
〖南海〗唐屬嶺南道，治所在今廣州市。
〖百馬〗指送荔枝的飛馳驛馬。
〖耆舊〗老一輩的人。

【評論】
仇兆鰲《杜詩詳註》：此借橘以慨時事。病橘不供，適當減膳之時，疑是天意使然。但恐責有司而疲民力，故引獻荔事爲證。節節推開，意多曲折。
=奭====================================================
王嗣奭《杜臆》137,PDF190,156,PDF2.125

【評論】
「蕭蕭半死葉，未忍別故枝」，偏於無知之物寫出一段情性來，妙。◯此物不稔，玉食無輝，而當此減膳時，猶幸於君無損，此天意也，而吾愁罪及有司。鍾云：「又生一意，妙。」譚云：「念頭非爲有司也，恐有司又罪及百姓耳。」又云：「末入『荔枝』，絕妙，正愁罪有司之意。」鍾云：「末語似又以橘病爲幸，其感愈深矣。」
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》2.853,PDF2.421,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》422,PDF492

【譯文】
〚〛
=今====================================================
張志烈主編《杜詩全集（今注本）》2.843,PDF909

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講2/374,仇2/853,校4/2364,虎2/433,全422,新1/664,今2/843,趙2/885,臆201,心1/92,鏡370,銭1/122,洙0419,唐7/2306

