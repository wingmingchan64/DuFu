5948 送重表姪王砅評事使南海

我之曾老姑，爾之高祖母。
爾祖未顯時，歸爲尙書婦。
隋朝大業末，房杜俱交友。
長者來在門，荒年自餬口。
家貧無供給，客位但箕箒。
俄頃羞頗珍，寂寥人散後。
入怪鬢髮空，吁嗟爲之久。
自陳剪髻鬟，鬻市充杯酒。
上云天下亂，宜與英俊厚。
向竊窺數公，經綸亦俱有。
次問最少年，虯髯十八九。
子等成大名，皆因此人手。
下云風雲合，龍虎一吟吼。
願展丈夫雄，得辭兒女醜。
秦王時在坐，眞氣驚戶牖。
及乎貞觀初，尙書踐台斗。
夫人常肩輿，上殿稱萬壽。
六宮師柔順，法則化妃后。
至尊均嫂叔，盛事垂不朽。
鳳雛無凡毛，五色非爾曹。
往者胡作逆，乾坤沸嗷嗷。
吾客左馮翊，爾家同遁逃。
爭奪至徒步，塊獨委蓬蒿。
逗留熱爾腸，十里卻呼號。
自下所騎馬，右持腰間刀。
左牽紫遊韁，飛走使我高。
苟活到今日，寸心銘佩牢。
亂離又聚散，宿昔恨滔滔。
水花笑白首，春草隨青袍。
廷評近要津，節制收英髦。
北驅漢陽傳，南泛上瀧舠。
家聲肯墜地，利器當秋毫。
番禺親賢領，籌運神功操。
大夫出盧宋，寶貝休脂膏。
洞主降接武，海胡泊千艘。
我欲就丹砂，跋涉覺身勞。
安能陷糞土，有志乘鯨鼇。
或驂鸞騰天，聊作鶴鳴皋。
=粵====================================================
陳永明《杜甫全集粵音注音》

【注音】
送重表姪王砅評事使南海
sung3 cung4 biu2 zat6 wong4 lai6 ping4 si6 si3 naam4 hoi2

我之曾老姑，爾之高祖母
ngo5 zi1 zang1 lou5 gu1, ji5 zi1 gou1 zou2 mou5
-----------------------------------------------------
爾祖未顯時，歸爲尙書婦
ji5 zou2 mei6 hin2 si4, gwai1 wai4 soeng4 syu1 fu5
-----------------------------------------------------
隋朝大業末，房杜俱交友
ceoi4 ciu4 daai6 jip6 mut6, fong4 dou6 keoi1 gaau1 jau5
-----------------------------------------------------
長者來在門，荒年自餬口
coeng4 ze2 loi4 zoi6 mun4, fong1 nin4 zi6 wu4 hau2
-----------------------------------------------------
家貧無供給，客位但箕箒
gaa1 pan4 mou4 gung1 kap1, haak3 wai6 daan6 gei1 zau2
-----------------------------------------------------
俄頃羞頗珍，寂寥人散後
ngo4 king2 sau1 po2 zan1, zik6 liu4 jan4 saan3 hau6
-----------------------------------------------------
入怪鬢髮空，吁嗟爲之久
jap6 gwaai3 ban3 faat3 hung1, heoi1 ze1 wai4 zi1 gau2
-----------------------------------------------------
自陳剪髻鬟，鬻市充杯酒
zi6 can4 zin2 gai3 waan4, juk6 si5 cung1 bui1 zau2
-----------------------------------------------------
上云天下亂，宜與英俊厚
soeng6 wan4 tin1 haa6 lyun6, ji4 jyu5 jing1 zeon3 hau5
-----------------------------------------------------
向竊窺數公，經綸亦俱有
hoeng3 sit3 kwai1 sou3 gung1, ging1 leon4 jik6 keoi1 jau5
-----------------------------------------------------
次問最少年，虯髯十八九
ci3 man6 zeoi3 siu2 nin4, kau4 jim4 sap6 baat3 gau2
-----------------------------------------------------
子等成大名，皆因此人手
zi2 dang2 sing4 daai6 ming4, gaai1 jan1 ci2 jan4 sau2
-----------------------------------------------------
下云風雲合，龍虎一吟吼
haa6 wan4 fung1 wan4 hap6, lung4 fu2 jat1 jam4 hau2
-----------------------------------------------------
願展丈夫雄，得辭兒女醜
jyun6 zin2 zoeng6 fu1 hung4, dak1 ci4 ji4 neoi5 cau2
-----------------------------------------------------
秦王時在坐，眞氣驚戶牖
ceon4 wong4 si4 zoi6 zo6, zan1 hei3 ging1 wu6 jau5
-----------------------------------------------------
及乎貞觀初，尙書踐台斗
kap6 fu4 zing1 gun3 co1, soeng4 syu1 cin5 toi4 dau2
-----------------------------------------------------
夫人常肩輿，上殿稱萬壽
fu1 jan4 soeng4 gin1 jyu4, soeng6 din6 cing1 maan6 sau6
-----------------------------------------------------
六宮師柔順，法則化妃后
luk6 gung1 si1 jau4 seon6, faat3 zak1 faa3 fei1 hau6
-----------------------------------------------------
至尊均嫂叔，盛事垂不朽
zi3 zyun1 gwan1 sou2 suk1, sing6 si6 seoi4 bat1 nau2
-----------------------------------------------------
鳳雛無凡毛，五色非爾曹
fung6 co1 mou4 faan4 mou4, ng5 sik1 fei1 ji5 cou4
-----------------------------------------------------
往者胡作逆，乾坤沸嗷嗷
wong5 ze2 wu4 zok3 jik6, kin4 kwan1 fai3 ngou4 ngou4
-----------------------------------------------------
吾客左馮翊，爾家同遁逃
ng4 haak3 zo2 fung4 jik6, ji5 gaa1 tung4 deon6 tou4
-----------------------------------------------------
爭奪至徒步，塊獨委蓬蒿
zang1 dyut6 zi3 tou4 bou6, faai3 duk6 wai2 pung4 hou1
-----------------------------------------------------
逗留熱爾腸，十里卻呼號
dau6 lau4 jit6 ji5 coeng4, sap6 lei5 koek3 fu1 hou4
-----------------------------------------------------
自下所騎馬，右持腰間刀
zi6 haa6 so2 kei4 maa5, jau6 ci4 jiu1 gaan1 dou1
-----------------------------------------------------
左牽紫遊韁，飛走使我高
zo2 hin1 zi2 jau4 goeng1, fei1 zau2 si3 ngo5 gou1
-----------------------------------------------------
苟活到今日，寸心銘佩牢
gau2 wut6 dou3 gam1 jat6, cyun3 sam1 ming4 pui3 lou4
-----------------------------------------------------
亂離又聚散，宿昔恨滔滔
lyun6 lei4 jau6 zeoi6 saan3, suk1 sik1 han6 tou1 tou1
-----------------------------------------------------
水花笑白首，春草隨青袍
seoi2 faa1 siu3 baak6 sau2, ceon1 cou2 ceoi4 cing1 pou4
-----------------------------------------------------
廷評近要津，節制收英髦
ting4 ping4 gan6 jiu3 zeon1, zit3 zai3 sau1 jing1 mou4
-----------------------------------------------------
北驅漢陽傳，南泛上瀧舠
bak1 keoi1 hon3 joeng4 cyun4, naam4 faan3 soeng5 lung4/soeng1 dou1
-----------------------------------------------------
家聲肯墜地，利器當秋毫
gaa1 sing1 hang2 zeoi6 dei6, lei6 hei3 dong1 cau1 hou4
-----------------------------------------------------
番禺親賢領，籌運神功操
faan1 jyu4 can1 jin4 ling5, cau4 wan6 san4 gung1 cou1/cou3
-----------------------------------------------------
大夫出盧宋，寶貝休脂膏
daai6 fu1 ceot1 lou4 sung3, bou2 bui3 jau1 zi1 gou1
-----------------------------------------------------
洞主降接武，海胡泊千艘
dung6 zyu2 gong3/hong4 zip3 mou5, hoi2 wu4 bok6 cin1 sau1
-----------------------------------------------------
我欲就丹砂，跋涉覺身勞
ngo5 juk6 zau6 daan1 saa1, bat6 sip3 gok3 san1 lou4
-----------------------------------------------------
安能陷糞土，有志乘鯨鼇
on1 nang4 haam6 fan3 tou2, jau5 zi3 sing4 king4 ngou4
-----------------------------------------------------
或驂鸞騰天，聊作鶴鳴皋
waak6 caam1 lyun4 tang4 tin1, liu4 zok3 hok6 ming4 gou1

【韻部】
〚3.2.5〛母：有韻
〚4.2.5〛婦：有韻
〚5.2.5〛友：有韻
〚6.2.5〛口：有韻
〚7.2.5〛箒：有韻
〚8.2.5〛後：有韻
〚9.2.5〛久：有韻
〚10.2.5〛酒：有韻
〚11.2.5〛厚：有韻
〚12.2.5〛有：有韻
〚13.2.5〛九：有韻
〚14.2.5〛手：有韻
〚15.2.5〛吼：有韻
〚16.2.5〛醜：有韻
〚17.2.5〛牖：有韻
〚18.2.5〛斗：有韻
〚19.2.5〛壽：有韻
〚20.2.5〛后：有韻
〚21.2.5〛朽：有韻
〚22.1.5〛毛：豪韻
〚22.2.5〛曹：豪韻
〚23.2.5〛嗷：豪韻
〚24.2.5〛逃：豪韻
〚25.2.5〛蒿：豪韻
〚26.2.5〛號：豪韻
〚27.2.5〛刀：豪韻
〚28.2.5〛高：豪韻
〚29.2.5〛牢：豪韻
〚30.2.5〛滔：豪韻
〚31.2.5〛袍：豪韻
〚32.2.5〛髦：豪韻
〚33.2.5〛舠：豪韻
〚34.2.5〛毫：豪韻
〚35.2.5〛操：豪韻
〚36.2.5〛膏：豪韻
〚37.2.5〛艘：豪韻
〚38.2.5〛勞：豪韻
〚39.2.5〛鼇：豪韻
〚40.2.5〛皋：豪韻

【體裁】
五古
=蕭====================================================
蕭滌非主編《杜甫全集校注》10.5948,djvu6125

【異文、夾注】
〖虯髯〗虬髯
〖眞氣驚戶牖〗真氣驚户牖
〖六宮〗六宫
〖鳳雛〗鳳鶵
〖卻呼號〗却呼號
〖南泛〗南汎
〖鶴鳴皋〗鶴鳴皐。[昔鄴下童謠曰：青青御路楊，白馬紫遊韁。]*
〖歸爲尙書婦〗歸爲尚書婦
〖尙書踐台斗〗尚書踐台斗
=全====================================================
《全唐詩》7.2373,PDF7.152,《御製全唐詩》2503

【異文、夾注】
〖1〗送重表姪王砅[一作殊。砅。力制切。履石渡水也。今作厲。]評事使南海
〖我之曾老姑〗我之曾祖[一作老]姑
〖歸爲尙書婦〗歸爲尙書[王珪也]婦
〖房杜俱交友〗房杜[史載王珪微時。與房、杜游。其母窺見大驚。敕具酒食盡歡。曰。二客公輔器。子必與之偕貴。]俱交友
〖客位但箕箒〗客位但箕帚
〖俄頃羞頗珍〗俄頃羞頗珍[一作頗羞珍]
〖自陳剪髻鬟〗自陳翦髻鬟
〖鬻市充杯酒〗鬻市充杯[一作酤]酒
〖吾客左馮翊〗吾客左[一作在]馮翊
〖大夫出盧宋〗大夫出盧宋[一作宗]
〖海胡泊千艘〗海胡舶千艘
〖聊作鶴鳴皋〗聊[一作不]作鶴鳴皋
=奭====================================================
王嗣奭《杜臆》364,PDF417,421,PDF5.142,453,PDF5.206

【評論】
題云重表姪，蓋又加曾一等也。前半篇敍述往事，曲折矯健，有太史公筆力。◯十八九歲少年安得「虯髯」？一笑。◯「鳳雛無凡毛」，轉語得力。◯「飛走使我高」，語亦可笑；然上云「委蓬蒿」，「高」與「委」反相照。◯「右持腰間刀，左牽紫遊韁」，左右隔聯作對，句法新異。◯避亂逃生，而捨己之馬，以活四世表叔，古人之篤於親如此；王砅高行，固應拈出。◯「水花」句公自謂；「春草」句謂表姪。◯「上瀧舠」，卽樂昌瀧，在郴州桂陽縣。◯「安能陷糞土」三句，當是勉王語；而「鶴鳴皋」謂贈詩也。◯「陷糞土」謂沒於利。◯鍾總評：「前段不過敍中表戚耳，忽具一部開國大掌故，無頭重之患。自『往者胡作逆』以下，祇是亂離相依，飲食僕馬細故，無端無委，無轉無接，首尾不應，細大不倫，胸中潦倒，筆下淋漓，非獨詩，卽看作一篇極奇文字亦可。」◯又評起語云：「志傳敍事體，入詩奇，作起語尤奇。」◯評「寂寥人散後」云：「成大事，喧不得。」◯評「宜與英俊厚」云：「處亂世，開國立家，保身保親，規模不同，俱少不得此五字。」◯至「皆因此人手」云：「一席帝王將相，俱落一窮舍婦人眼中口中，稱量不爽，奇甚。此等奇事，老杜借此題想一遍、寫一遍，發其磊塊耳。」◯評「六宮師柔順」云：「如此英雄婦人，說到柔順上，妙妙。」◯至「盛事垂不朽」云：「自首至此，已是一篇長詩矣，以下纔說沾題，卻不脫落纏擾，看他筆力！」◯評「熱爾腸」云：「妙，下數語皆從此三字生。」◯評「水花笑白首」：「閒景點染得妙。」◯余謂「秦王時在坐」兩語，乃上文「最少年」註腳。◯「家聲肯墜地」，回顧相照。
PDF5.206
「十里卻呼號」，「卻」字不虛，謂已走十里，迴而呼號之，尤見高誼。
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》5.2042,PDF5.130,四庫
=浦====================================================
浦起龍《讀杜心解》
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》1231,PDF1301

【譯文】

=今====================================================
張志烈主編《杜詩全集（今注本）》4.2321,PDF2387

【注釋】
〖〗
	
【大意】
〚〛
=====================================================
講4/948,仇5/2042,校10/5948,虎4/796,全1231,新2/1789,今4/2321,趙2/1483,臆605,心1/210,鏡1008,銭1/251,洙0822,唐7/2373
