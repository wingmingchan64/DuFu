0184 行次昭陵

舊俗疲庸主，羣雄問獨夫。
讖歸龍鳳質，威定虎狼都。
天屬尊堯典，神功協禹謨。
風雲隨絕足，日月繼高衢。
文物多師古，朝廷半老儒。
直詞寧戮辱，賢路不崎嶇。
往者災猶降，蒼生喘未蘇。
指麾安率土，盪滌撫洪爐。
壯士悲陵邑，幽人拜鼎湖。
玉衣晨自舉，鐵馬汗常趨。
松柏瞻虛殿，塵沙立暝途。
寂寥開國日，流恨滿山隅。
=====================================================
〚〛
=粵====================================================
陳永明《杜甫全集粵音注音》

【注音】
行次昭陵
hang4 ci3 ciu1 ling4

舊俗疲庸主，羣雄問獨夫。
gau6 zuk6 pei4 jung4 zyu2, kwan4 hung4 man6 duk6 fu1
仄仄平平仄，平平仄仄平
-----------------------------------------------------
讖歸龍鳳質，威定虎狼都。
cam3 gwai1 lung4 fung6 zat1, wai1 ding6 fu2 long4 dou1
仄平平仄仄，平仄仄平平
-----------------------------------------------------
天屬尊堯典，神功協禹謨。
tin1 suk6 zyun1 jiu4 din2, san4 gung1 hip3 jyu5 mou4
平仄平平仄，平平仄仄平
-----------------------------------------------------
風雲隨絕足，日月繼高衢。
fung1 wan4 ceoi4 zyut6 zuk1, jat6 jyut6 gai3 gou1 keoi4
平平平仄仄，仄仄仄平平
-----------------------------------------------------
文物多師古，朝廷半老儒。
man4 mat6 do1 si1 gu2, ziu1 ting4 bun3 lou5 jyu4
平仄平平仄，平平仄仄平
-----------------------------------------------------
直詞寧戮辱，賢路不崎嶇。
zik6 ci4 ning4 luk6 juk6, jin4 lou6 bat1 kei1 keoi1
仄平平仄仄，平仄仄平平
-----------------------------------------------------
往者災猶降，蒼生喘未蘇。
wong5 ze2 zoi1 jau4 gong3, cong1 sang1 cyun2 mei6 sou1
仄仄平平仄，平平仄仄平
-----------------------------------------------------
指麾安率土，盪滌撫洪爐。
zi2 fai1 on1 seot1 tou2, dong6 dik6 fu2 hung4 lou4
仄平平仄仄，仄仄仄平平
-----------------------------------------------------
壯士悲陵邑，幽人拜鼎湖。
zong3 si6 bei1 ling4 jap1, jau1 jan4 baai3 ding2 wu4
仄仄平平仄，平平仄仄平
-----------------------------------------------------
玉衣晨自舉，鐵馬汗常趨。
juk6 ji1 san4 zi6 geoi2, tit3 maa5 hon6 soeng4 ceoi1
仄平平仄仄，仄仄仄平平
-----------------------------------------------------
松柏瞻虛殿，塵沙立暝途。
cung4 paak3 zim1 heoi1 din6, can4 saa1 lap6 ming6 tou4
平仄平平仄，平平仄仄平
-----------------------------------------------------
寂寥開國日，流恨滿山隅。
zik6 liu4 hoi1 gwok3 jat6, lau4 han6 mun5 saan1 jyu4
仄平平仄仄，平仄仄平平

【韻部】
〚3.2.5〛夫：虞韻
〚4.2.5〛都：虞韻
〚5.2.5〛謨：虞韻
〚6.2.5〛衢：虞韻
〚7.2.5〛儒：虞韻
〚8.2.5〛嶇：虞韻
〚9.2.5〛蘇：虞韻
〚10.2.5〛爐：虞韻
〚11.2.5〛湖：虞韻
〚12.2.5〛趨：虞韻
〚13.2.5〛途：虞韻
〚14.2.5〛隅：虞韻

【體裁】
五排

【補充說明】
〚3〛首聯對仗。
〚13.2.4〛暝，按詩律讀仄聲（去聲）。
=蕭====================================================
蕭滌非主編《杜甫全集校注》1.184,djvu361

【異文、夾注】
〖羣〗群
〖絕〗絶
〖爐〗鑪
〖柏瞻虛〗栢瞻虚

【注釋】
〖1〗昭陵，唐太宗墓。《元和郡郡縣志·關內道·京兆府》：「醴泉縣，東南至府一百二十里。」「太宗昭陵，在（醴泉）縣東北二十五里九嵕山。」又，《新唐書·地理志》稱：「昭陵在（醴泉）縣西北六十里九嵕山。」兩說不同。按，昭陵其地在今陝西省醴泉縣城東北四十五里九嵕山主峯。此詩編次，宋本、宋九家本皆列在《冬日洛城北謁玄元皇帝廟》之後；宋千家本更定爲天寶五載作；宋分門本列於陵廟類。從以上諸本編次及注釋，可知皆視此詩爲安史亂前之作。而宋百家本、蔡本皆列此詩於《北征》之後，則認爲是亂後之作。又，蔡本爲「鐵馬汗常趨」句作注，引《天寶故事》：「安祿山反，昭陵奏石人馬皆有流汗。」此事亦見《蔡寬夫詩話》。至錢箋引唐姚汝能《安祿山事蹟》，知蔡本所引故事，實本於此。故錢箋、朱鶴齡注、仇注、浦起龍注、楊倫注，皆從蔡本，定爲亂後之作。日本吉川幸次郎之《杜甫詩注》則從亂前之說，其所持理由，一云「鐵馬汗常亂」之語，已見杜甫所作《朝享太廟賦》，非始於《祿山事蹟》；二云昭陵所在，非杜甫至德二載北征途中所經；三云安史之亂，詩中竟無一語道及；四云《重經昭陵》當作於此詩之後，而詩中亦無悲傷之語；五云「行次昭陵」之題目，頗似太平之日之措辭，與亂後不相稱。按，吉川所論，語皆中肯，則詩洵爲亂前之作也。又，杜甫北征，首發自鳳翔，經麟遊、邠州、宜君、坊州而至鄜州，沿途有詩可紀，而固不及醴泉也。又據吉川解「舊俗疲庸主」句，引天寶九載崔昌之德運說及杜甫《朝享太廟賦》爲證，則詩或作於九載後。
《史記·范睢列傳》：「庸主賞所愛而罰所惡，明主則不然。賞必加於有功，而罰必斷於有罪。」《九家注》：「舊俗，謂隋民舊染汙俗.庸主，煬帝。疲，困也。」蔡夢弼曰：「庸主，指隋煬帝，開汴河，龍舟錦帆，勞動生民，是以民俗困疲也。」盧元昌曰：「南北朝率皆庸主，風俗之敝，厥惟舊哉。至隋煬，不但庸主，天下羣指爲獨夫也。」日本吉川幸次郎曰：「此處『庸主』非單數，乃複數之代稱。北宋舊注專指隋煬帝，非是。蓋此『主』字，乃自居正統者對非正統王朝之蔑稱，如稱蜀劉備爲『先主』、謂梁武帝蕭衍爲『梁主』。」「玄宗天寶九載，處士崔昌建議，兩漢以火德王，唐以土德王，唐應遙承兩漢，而無視魏晉以下之諸王朝。此見解亦見於杜甫之《朝享太廟賦》，所謂「衮服紛紛，朝廷多閏者，仇亙乎晉魏」，「臣竊以自赤精之衰竭，曠千載而無眞人」者是也。」（見《行次昭陵詩注》，武晉煊譯，載《北京師院學報》一九八六年第二期）據此，則此詩首句，言魏晉六朝皆困於庸主之舊俗也。《書·泰誓》：「獨夫受，洪惟作威，乃汝世讎。」孔傳：「言獨夫，失君道也。」《孟子，梁惠王下》：「聞誅一夫紂矣，未聞弒君也。」《隋書·遊元傳》：「楊玄感作逆，乃謂元曰：『獨夫肆虐，天下士大夫肝腦塗地，加以陷身絕域之所，軍糧斷絕，此亦天亡之時也。』」《舊唐書·高祖紀》：「高祖審獨夫之運去，知新主之勃興。」獨夫，指隋煬帝。羣雄，指李密、竇建德諸人。蔡夢弼曰：「羣雄乘隙而起，舉問罪之師，如李密之流，驅馳中原，與高祖爭。獨夫如紂失道而無助也。」
讖，符讖，具有宿命色彩之預言書。《舊唐書·太宗紀》：「太宗時年四歲，有書生自言善相，謁高祖曰：『公貴人也，且有貴子。』見太宗，曰：『龍鳳之姿，天日之表，年將二十，必能濟世安民矣。』高祖懼其言泄，將殺之，忽失所在，因采『濟世安民』之義以爲名焉。」蔡夢弼曰：「天下卒歸唐者，以天命所在也。」
王洙曰：「《史記·蘇秦傳》：『秦，虎狼之國。』謂先定關中也。」顧炎武曰：「威定虎狼都，注引《蘇秦傳》：『秦，虎狼之國』，甚爲無理。此乃用《秦本紀贊》（按，當是《秦始皇本紀贊》）：「據狼弧，蹈參伐」，參爲白虎，秦之分星也。」（見《日知錄》卷二十七）趙次公曰：「太宗之取天下，先定關中，故曰威定虎狼都。」仇注：「威，兵威也。」
《莊子·山木》：「棄千金之璧，負赤子而趨，何也？林回曰：彼以利合，此以天屬也。」成玄英疏：「赤子，親屬也。」九家注曰：「父子，天屬也。」師曰：「高祖禪位於太宗，猶堯之禪位於舜。」（《黃氏◯補注》卷十七）錢箋：「高祖謚曰『神堯』，其遜位如堯禪舜，故曰『尊堯典』。」趙次公曰：「謂禹成厥功，而《書》有《大禹謨》也。」蔡夢弼曰：「太宗佐高祖定天下，亦以大功嗣位，故云『協』也。」張綖曰：「言太宗乘隋之亂，以定天下，雖以天屬而尊高祖，其實神功在太宗也。」黃生曰：「『協禹謨』，禹有有苗之征，比太宗掃滅羣雄也。」仇注：「《禹謨》言九功惟敍，太宗樂名九功舞，故曰『協《禹謨》』。」
漢高祖劉邦《大風歌》：「大風起兮雲飛揚。」《易·乾·文言》：「雲從龍，風從虎。」《後漢書》卷二十二：「論曰：中興二十八將，前世以爲上應二十八宿，未之詳也。然咸能感會風雲，奮其智勇。」孔融《薦禰衡表》：「飛兔騕褭，絕足奔放。」絕足，馬之善行者。師曰：「時李靖之徒皆以風雲之會，隨馬足而奮也。」（《分門集注》卷六）張綖曰：「是以天下英賢皆從之而起，如雲之從龍，風之從虎。」
王粲《登樓賦》：「唯日月之逾邁兮，俟河清其未極。冀王道之一平兮，假高衢而騁力。」高衢，謂大道也。《九家注》曰：「日月，謂相繼而明，高祖禪也。」周甸曰：「羣臣以風雲之會，隨馬足而奮，太宗以日月之明，後高祖而照臨。」而日本吉川幸次郎曰：「日月在天體軌道上正常相繼運行，卽出現太平時代，卽貞觀。宋舊注以爲此句指高祖與太宗禪位事，非。以月比天子，失當。」
《左傳·桓公二年》：「火龍、黼黻，昭其文也；五色比象，昭其物也；錫鸞、和鈴，昭其聲也；三辰旂旗，昭其明也。」「文、物以紀之，聲、明以發之，以臨照百官。百官於是乎戒懼，而不敢易紀律。」《書·說命下》：「事不師古，以克永世，匪說攸聞。」曹冏《六代論》：「事不師古，而能長久者，非所聞也。」《九家注》曰：「文物，典章。」「師古，謂以古爲師也，猶稽古。」仇注：「師古，如製雅樂、定律令、議封建之類。」《舊唐書·儒學傳》：「太宗討平東夏，海內無事，乃銳意經籍，於秦府開文學館，廣引文學之士，下詔以府屬杜如晦等十八人爲學士，給五品珍膳，分爲三番，更直宿於閣下。及卽位，又於正殿之左，置弘文館，精選天下文儒之士虞世南、褚亮、姚思廉等，各以本官兼署學士，今更日宿直。聽朝之暇，引入內殿，講論經義，商略政事，或至夜分乃罷。」「貞觀二年，停以周公爲先聖，始立孔子廟堂於國學，以宣父爲先聖，顏子爲先師。大徵天下儒士，以爲學官。」「是時四方儒士，多抱負經籍，雲會京師。」「鼓篋而升講筵者，八千餘人，濟濟洋洋焉，儒學之盛，古昔未之有也。」王嗣奭曰：「吾極喜『朝廷半老儒』一語，寫太平景象甚確。」
《晏子春秋·內篇雜上）：「明君在上，下多直詞；君上好善，民無諱言。」甫《奉送魏六丈佑少府之交廣》：「磊落貞觀事，致君樸直詞。」干寶《晉紀總論》：「師尹無具瞻之貴，而顚墜戮辱之禍日有。」《後漢書·皇后紀第十上》：「然而建光之後，王柄有歸，遂乃名賢戮辱，便孼黨進。」《漢書·楚元王傳》：「進望之等，以通賢者之路，如此，太平之門開，災異之原塞矣。」《文選·張衡南都賦》：「下蒙籠而崎嶇。」李善注引《廣雅》：「崎嶇，傾側也。」《九家注》曰：「太宗納諫容直言，如魏徵之切直，無所不至，而嘗能容之。孫伏伽諫，論元律罪不當死，賜以蘭陵公主園，直百萬。其用人如馬周之流，咸能盡其オ。」蔡夢弼曰：「言求言之路開廣而無壅也。」許顗曰：「太宗智勇英特，武定天下，而能如此，是盛德也。」（《彥周詩話》）王嗣奭曰：「直詞、賢路，語不虛下，蓋當時有不然者矣。」張溍曰：「四句寫出盛朝愼重平易氣象，不獨思古，正以傷時。」
班固《東都賦》曰：「往者，王莽作逆，漢祚中缺。天人致誅，六合相滅。於時之亂，生民幾亡，鬼神泯絕。壑無完柩，郛罔遺室。原野厭人之肉，川谷流人之血。秦項之災，猶不克半。書契以來，未之或紀。故下人號而上訴，上帝懷而降監。乃致命乎聖皇，於是聖皇乃握乾符，闡坤珍，披皇圖，稽帝文，赫然發憤，應若興雲，霆撃昆陽，憑怒雷震。遂超大河，跨北嶽，立號高邑，建都河洛。紹百王之荒屯，因造化之盪滌。」錢箋云：「固之賦，序建武克命之事，幾二百言，此詩檃括以二十言。」仇注：「自隋末大水，餓殍滿野。至貞觀初年，連遭水旱，是往者之天災猶降，而民困尙未蘇也。太宗則勤恤以安民，修省以回天。如吞蝗而畿輔不災，肆赦而所在皆雨，遂能安率土，撫洪爐矣。」朝鮮李植曰：「魏徵勸帝行仁義，帝從之。貞觀初歲，旱，關中大饑，上勤而撫之，未嘗嗟怨，其後果致豐富，至斗米三四錢。上有『惜不令封德彝見之』之語。此詩所謂『蒼生喘未蘇』等語，正指此事。若謂指隋亂，則與首句架疊。其曰『災猶降』者，亦大竭矣。」

按：若謂「往者」以下四句所檃括者爲太宗撥亂創業功績，而其構思用語仿效班賦序光武克命，則頗爲切當。仇注所闡述詩意，大體不違杜甫原旨。而李植所云，則更進一層。可惜錢氏謂「『往者災猶降」蓋言天寶之亂乃隋末之災再降於今日，『指麾』、『盪滌』，頌收復之功也」。改憶古爲述今，則與杜詩語意不侔。黃生云：「祿山之亂，率土翻覆，九廟震驚，何詩略無一語敍及？恐蹂躪之惨，恢復之功，以往者四語當之，亦不甚似。」錢氏取蔡氏《草堂詩箋》編年之意，次本詩於《北征》之後，獨不念老杜「北征」尙在兩京未復之時而非頌收復之日，言率土已安，洪爐已撫，不亦遠乎？《書·益稷》：「帝先天之下，至於海隅蒼生。」《說文》：「喘，疾息也。」《書·仲虺之誥》：「徯予后，后來其蘇。」孔傳：「待我君來，其可蘇息。」
此兩句緊接上文憶太宗撥亂反正之功。「指麾」言武功，「盪滌」指文治。《史記·陳丞相世家》：「誠各去其兩短，襲其兩長，天下指麾則定矣。」《詩·小雅·北山》：「率土之濱，莫非王臣。」《莊子·大宗師》：「今一以天地爲大爐，以造化爲大冶，惡乎往而不可哉！」《九家注》云：「謂陶成天下如洪爐爾。」李長祥曰：「世界積壞，非盪滌一番不可。二字是開闢大作用，文人忽過。」盧元昌曰：「自太宗一指揮，東征西討，遂安率土。一盪滌，化育甄陶，盡在洪爐。」日本吉川幸次郎云：「一切汙濁都盪滌乾淨，那麼世界就象一座洪爐，它推行仁政，惠及黎庶。「盪滌」一詞見班固《東都賦》「因造化之盪滌」，就是說，造化因光武革命而正肅，此卽自然之所歸趨。太宗的正肅也是如此。整肅的意思，發源於造化，特別表現在大爐（洪爐）之愛撫百姓。
仇注：「壯士，指守陵者。」吉川幸次郎曰：「壯士指隨從太宗歷經戰鬥之猛士，或有移居醴泉陵邑者。」《文選·班固西都賦》：「三選七遷，充奉陵邑。」李善注：「徙吏二千石、高訾富人及豪傑兼倂之家於諸陵。」爲守陵墓所置之邑爲陵邑。《易·履》：「九二，履道坦坦，幽人貞吉。」虞翻曰：「訟時二在坎獄中，故稱幽人。」（唐李鼎祚《周易集解》卷三）王弼注：「故履道坦坦，無險厄也，在幽而貞，宜其吉。」孔疏：「故在幽隱之人，守正得吉。」（《周易正義》卷二）按虞、王二說相異，一解「幽人」爲幽囚之人，一解爲幽隱之人。今檢杜詩用「幽人」之例頗多，與本詩一例相近者，尙有「志士幽人莫怨嵯，古來材大難爲用」（《古柏行》），「自古幽人泣，流年壯士悲」（《移居公安敬贈衞大郎》）。此三例之「幽人」均與「壯士」、「志士」參錯對舉，則其義與幽隱之人，或心懷幽怨冤曲之人皆可相通相似。吉川幸次郎引宋邵傅《河南邵氏聞見後錄》卷八：「天下有冤者，許哭訴於太宗昭陵之下」，謂「是唐代故事，卽作爲慣例。此條可釋本詩句之疑」。「那麼『幽人』卽指有冤者了」。按陸遊《劍南詩稿》卷二三《遣懷》云：「積憤有時歌易水，孤忠無路哭昭陵。」句下自注：「唐制，有冤者許哭昭陵下。」趙與虤《娯書堂詩話》卷上：「唐制，有冤者哭昭陵下，故李洞策夜獻簾，云：「公道此時如不得，昭陵痛哭一生休。」陸務觀亦有句云云。」可知吉川之說並非單文孤證。蔡夢弼曰：「幽人，甫自謂。得拜昭陵，猶拜鼎湖也。」王嗣奭亦云：「壯士、幽人，蓋以自負。」兩家注解，雖與吉川相異，亦未嘗不可相通。蓋杜甫雖非幽囚之人，亦爲懷憤負冤之幽居處士。天寶六載詔天下通一藝者詣京師，而無一第者。杜甫是年適在被斥之列。其後曾有詩向當道申訴：「破膽遭前政，陰謀獨秉鈞。微生霑忌刻，萬事益艱辛。」（《奉贈鮮於京兆二十韻》）謂爲拜鼎湖之幽人，不亦可乎？是知前憶「直詞」、「賢路」之語，非泛言也。《漢書·郊祀志》：「黃帝采首山銅，鑄鼎於荆山下，鼎旣成，有龍垂胡髯下迎黃帝，黃帝上騎，羣臣後宮後上龍七十餘人，龍乃去。」「故後世因名其處曰鼎湖。」
《漢書·霍光傳》：「光薨，上及皇太后親臨光喪。」「賜金錢、繒絮、繡被百領，衣十篋，璧、珠磯、玉衣。」顏師古注：「《漢儀注》：『以玉爲襦，如鎧狀連綴之，以黃金爲縷，要（腰）已下玉爲札，長尺，廣二寸半爲甲，下至足，亦綴以黃金縷。』」按：一九六八年八月，河北省滿城縣漢墓發掘，今人得見中山靖王劉勝夫婦所著之金縷玉衣。玉衣分頭部、上衣、褲筒、手套和鞋五部分，全由玉片組成，玉片之間以金絲編綴。與《漢儀注》所記，基本相符。趙次公曰：「玉衣，貴人死者珍異之衣，太宗雖死矣，玉衣如鎧，晨則自舉。此亦意度鬼神之事。」蔡夢弼曰：「玉衣，謂典衣逐時整頓帝服也。《漢武故事》：『高帝廟中，御衣自篋中出，舞於殿上。』」按：蔡說所謂「典衣」，乃官名。《新唐書·百官志二》：「司衣、典衣、掌衣各二人，掌宮內御服、首飾整比，以時進奉。」則其意似解「玉衣」爲美服，卽御衣，非指金縷玉衣也。故浦注亦云：「詩指寢殿所藏御衣也。」此又一說。錢箋引《漢書·王莽傳》：「杜陵便殿乘輿虎文衣廢臧在室匣中者出，自樹立外堂上，良久乃委地，莽惡之。」《唐會要》卷二十：「（開元十七年十一月）十六日，朝於昭陵。」「掌事者仿像遙觀太宗立神遊殿前。及上入寢宮，聞室中謦欬之音。」杜甫《朝享太廟賦》：「園林動色，躍在藻之泉魚；弓箭皆鳴，汗鑄金之風馬。」是指鑄金之馬汗流。而本詩所言「鐵馬汗常趨」當指昭後六駿。然則所謂「鐵馬」，鐵甲之馬也。故吉川引南朝梁陸倕《石闕銘》：「鐵馬千羣。」李善注：「鐵甲之馬。」趙次公曰：「鐵馬，非戰莫用也。所像之鐵馬，猶汗以趨，則太宗勤兵之意，瞑目而未終也。」《唐會要》卷二十：「上（指太宗）欲闡揚先帝徽烈，乃令匠人琢石，寫諸蕃君長，貞觀中擒伏歸化者形狀，而刻其官名」，「列於陵司馬北門內，九嵕山之陰，以旌武功。乃又刻石爲常所乘破敵馬六匹於闕下也」（按，昭陵六駿乃青石浮雕，其中之青騅、什伐赤、特勒驃、白歸烏四駿眞迹，今存陝西省博物館。拳毛騧、颯露紫二駿眞迹，今在美國費城大學博物館）。仇注：「玉衣、鐵馬，見靈爽猶存。」「玉衣旣用漢事，則鐵馬亦當援引古典。考《南史》，蕭猷爲益州刺史，遇齊苟兒反，眾十萬攻城。猷兵糧倶盡，遙禱楚王廟神，請救。是日，有田老逢一騎浴鐵從東方來，俄有數百騎如風，一騎過飲，田老問爲誰，曰：「吳與楚王來救臨汝侯。」此時廟中侍衞土偶，皆泥濕如汗。是月猷大破苟兒。鐵馬汗趨，疑用此事。」而《北史·李景傳》載：「先是，府內井中甃上，生花如蓮，幷有龍見，時變爲鐵馬甲士。」又《隋書·五行志下》：「仁壽四年，龍見代州總管府井中，其龍或變爲鐵馬甲士彎弓上射之象。變爲鐵馬，近馬禍也。」張溍曰：「『玉衣』句，指祭犯，陳其衣服言；「鐵馬」句，又念開國辛勤，蓋爲明皇荒淫致慨，觀下「流恨」二字便見。」
仇注：「《春秋含文嘉》：『天子墳高三仞，樹則松；謂侯半之，樹則柏。』」「塵沙立瞑途」句，何焯曰：「言徘徊而不能去也。」浦注：「乃『虛殿』徒瞻，『瞑途』獨立，睹中興其何日，緬開國以增悲，吾何以爲懷也哉！望之切，憂之深，故其言鬱紆如此。」
《易·師》「上六」：「大君有命，開國承家。」沈約《傷王融》：「折風落迅羽，流恨滿青松。」鮑照《擬行路難》：「歌妓舞女今誰在？高墳纍纍滿山隅！」趙次公曰：「此公自紀其過陵之實也。」「末句重弔其平生開國之勤勞，今死則寂寥而流恨也。」周甸曰：「以開國亨嘉之日，而有此寂寥瞻立之景，不能無遺恨也。」楊注：「歎太宗之功無人能繼。」翁方綱曰：「『寂寥』二字，似與『開國日』三字不接者，此正以『寂寥』二字幽咽到極處，乃忽然『開國日』三字一聲飛出，方是驚心動魄之筆也。上接『瞻』字、『立』字，下接『流恨』，則恨字卽從『開國日』流出，正以無筍爲筍縫耳。」

【評論】
鍾惺曰：陵廟之作，典古悲涼。說功業，無竹帛氣；說神思，無松杉氣。（《唐詩歸》卷二十二）
王嗣奭曰：此詩如《詩》之《頌》，體極莊嚴，似天威咫尺。「天屬尊堯典」已注明，然造意工妙。（《杜臆》卷一）
張溍曰：莊重渾含，如《典》、《謨》，如《雅》、《頌》，是大手筆。（《讀書堂杜詩注解》卷一）
黃生曰：此章分兩段。前六韻，言太宗創業垂統之事；後六韻，言目前天下未安，因有太宗不作之恨耳。又曰：昭陵武功文德，只六韻述盡，可謂巨筆如杠。「堯典」、「禹謨」之句，敍繼統事，尤見大力斡旋。（《杜詩說》卷十）
李因篤曰：贊述得體，繁簡合宜，擬之周頌、漢章，有典有則。陵寢之詩，最忌寒儉，看其中點綴，正復氣象巍然。（《杜詩集評》卷十二引）
吳瞻泰曰：「往者」二句，妙用提筆，蓋詩惡直敍，而排律尤尙波瀾。此處用力一提，便是兩副敍法。旣免太直之敝，而又陡起文瀾。此以作文之法用之於詩也。（《杜詩提要》卷十三）
翁方綱曰：「文物」一聯，此謂樸氣。凡古今·文字書畫石刻，謂以樸氣爲至。山谷所云「以古人爲師，以質厚爲本」，解此，則一切機法均之詞費矣。（《杜詩附記》卷上）
楊倫曰：前半頌昭陵，矞皇典重；後半慨時事，沉鬱悲涼。當是以正雅之體裁，寫變雅之情緒者。（《杜詩鏡銓》卷四）
劉鳳詰曰：陵寢詩，頌述功德，闡孝思而致追慕，別具體裁，要當與揚厲生前有間。子美昭陵二詩，格律極嚴重，前首以「舊俗疲庸主，羣雄問獨夫」十字，檃括太宗定亂規模，而以「玉衣晨自舉，石馬汗常趨」轉到山陵，確是感想盛時，仰瞻靈迹。（《存悔齋集》卷二十六《杜詩話》」

【備考】
關於詩之編年
黃鶴曰：詩題云「行次昭陵」，當是天寶五載自東都歸長安時作。詩云：「幽人拜鼎湖」，則是未奏賦授官前也。（《黃氏補千家集注杜工部詩史》卷十七）
錢謙益曰：此詩《草堂詩箋》敍於《北征》之後，蓋肅宗收京後作也。「往者災猶降」，言安史之亂乃隋末之災再降於今也。「指麾」、「盪滌」，序收復之功也。「石馬汗常趨」，潼關之戰，昭陵奏是日石人馬皆流汗。事見《安祿山事蹟》。李義山《復京》詩：「天教李令心如日，可要昭陵石馬來。」韋莊《再幸梁洋》詩：「興慶玉龍寒自躍，昭陵石馬夜空嘶。」皆記此事也。黃鶴敍於天寶五年，今人多仍其謬，故正之。（《謂杜小箋》卷上）
盧元昌曰：時玄宗詔天下通一藝者詣京師，公自東都西歸長安應詔。昭陵，太宗陵，在京兆府醴泉縣，西歸長安時，行次其處也。又曰：或編此章於「北征」時，謂醴泉縣在京師北，歸鄜州所經，亦是。（《杜詩闡》卷一）
黃生曰：錢牧齋引《祿山事迹》，有黃旗助戰、石馬汗流事，謂此詩作於收京之後，「災猶降」，指天寶之亂；「指麾」、「盪滌」，頌收復之功。若天寶初，安得先舉昭陵石馬事耶？蓋《英華》本「鐵」字作「石」故也。予謂「玉衣」二句，蓋援古事爲形容之語耳。以「鐵」爲「石」，恐後人轉因昭陵有此事，從而改之。不然，祿山之亂，率土翻覆，九廟震驚，何詩中略無一語敍及？恐蹂躪之慘，恢復之功，以「往者」四語當之，亦不甚似。而「寂寥」二語作結，亦不相應也。（《杜詩說》卷十）

關於「往者」四句之異解
顧炎武曰：「往者災猶降，蒼生喘未蘇。」謂武、韋之禍。「指麾安率土，蕩滌撫洪爐。」謂玄宗再造唐室也。本於太宗之遺德在人，故詩中及之。（《日知錄》卷二十七）
朱鶴齡曰：往者猶降，言天寶之亂，乃隋末之災再降於今也。（《杜工部詩集輯注》卷四）
仇兆鰲曰：此再敍當時仁政，以補上文所未備。自隋末大水，餓殍滿野，至貞觀初年連遭水旱，是往者之天災猶降，而民困尙未蘇也。太宗則勤恤以安民，修省以回天，如吞蝗而畿輔不災，肆赦而所在皆雨，遂能「安率土」、「撫洪爐」矣。一說，此從天寶之亂，追想太宗，當祿山陷京，是隋末災殃再降於今，以致生民重困，故想太宗神靈，指麾而蕩滌之。今按，前說文意平順，本於張南湖、王右仲；後說語氣陡健，本於唐仲言、朱長孺。茲以前條爲主。（《杜謂詳注》卷五）
施鴻保曰：今按，從前一說，詞意雖順，然上「舊俗疲庸主」二句，已包括隋末事，不應重複申說；從後一說，則確合時事，唯於「指麾」、「蕩滌」二句，稍費斡旋。竊意此四句，當合下「壯士悲陵」二句解，指麾蕩滌，乃壯士幽人所望於太宗之靈，故過陵邑而生悲，拜鼎湖而興感也，如此解，似較前一說更順。（《讀杜詩說》卷五）
浦起龍曰：「往者」以下，深憤於陷京之事，而乞靈於在天之神。而「往者」二句之根，亦正伏於首句中。言俗疲其再見矣，指麾蕩滌，庶祖烈其再揚乎？又曰：顧炎武以「往者」四句，指玄宗平武、韋之禍，謂詩作於未亂之前，則通身神理倶渙。錢氏改「鐵馬」作「石馬」，牢據昭陵事實，則「玉衣」又如何貼合？豈知此處皆想望難必之詞耶！爾許通人，都拈死句，其他則又何說？（《讀杜心解》卷五之一）
賀昌羣曰：顧炎武《日知錄》卷二十七「杜子美詩注」條，以爲此四句指玄宗平武、韋之禍，朱鶴齡、浦起龍注則以爲指天寶之亂，皆誤。蓋忽略此詩之題乃「行次昭陵」，故將史事張冠李戴。因知說詩之難，雖博學謹嚴如顧氏，亦不免偶有所失。《《詩中之史》，載《文史》第三輯）

關於「玉衣」二句之異解
蔡夢弼曰：言神無所不遊也。《天寶故事》：「安祿山反，昭陵奏石人馬皆有流汗。」（《杜工部草堂詩箋》卷十一）
蔡居厚曰：安祿山之亂，哥舒翰與賊將崔乾祐戰潼關，見黃旗軍數百隊，官軍以爲賊，賊以爲官軍，相持久之，忽不知所在。是日昭陵奏：陵內前石馬皆汗流。子美詩所謂「玉衣晨自舉，鐵馬汗常趨」蓋記此事也。（《苕溪漁隱叢話》前集卷七引《蔡寬夫詩話》）
錢謙益曰：《安祿山事蹟》：潼關之戰，我軍旣敗，賊將崔乾祐領白旂引左右馳突。我軍視之，狀若神鬼，又見黃旂軍數百隊，官軍潛謂是賊，不敢逼之。須臾，又見與乾祐鬥，黃旂軍不勝，退而又戰者不一，俄不知所在。後昭陵奏是日靈宮前石人馬汗流。（《錢注杜詩》卷十）
顧炎武曰：錢氏謂此詩天寶亂後作，而改「鐵馬」爲「石馬」，以合義山詩「昭陵石馬」之說，非矣。其《朝享大廟賦》曰：「弓箭皆鳴，汗鑄金之風馬。」此在未亂之前，又將何說？必古記有此事，而今失之爾。（原注）今昭陵六馬見存，皆浮雕爲屛，而刻馬於上，其文凸起，非金馬也。乾陵石雁亦然。（《日知錄》卷二十七）
仇兆鰲曰：「鐵馬汗常趨」，用楚王廟事，聞之友人費遴勗者。及閱《南史》，確爲可憑。《《杜詩詳注》卷五）
施鴻保曰：今按此說（指仇說）是也。「玉衣」旣用漢事，則「楚王鐵馬」事，亦在前，可用作對。不必定用昭陵石馬，轉覺下句事實，上句事虛矣。（《讀杜詩說》卷五）
=全====================================================
《全唐詩》7.2407,PDF7.186,《御製全唐詩》2542

【異文、夾注】
〖1〗行次昭陵[唐太宗昭陵在醴泉縣九嵕山西北。時甫詔許之鄜州視家。道里所經。]
〖天屬尊堯典〗天屬尊堯典。[唐高祖諡神堯。以其傳位如讓禪也。]*
〖風雲隨絕足〗風雲隨絕[一作逸]足
〖日月繼高衢〗日月繼[一作享]高衢
〖鐵馬汗常趨〗鐵[一作石]馬汗常趨。[潼關之戰。賊兵時見黃旗軍掠陣。是日奏昭陵前石人馬俱流汗。]*
〖松柏瞻虛殿〗松柏瞻虛[一作靈]殿
〖塵沙立暝途〗塵沙立暝[一作暗]途
=名====================================================
《名家注評全唐詩》383,PDF441

【異文、夾注】
〖羣雄問獨夫〗羣雄問獨夫。[朱鶴齡：《隋書》：楊玄感謂遊元曰：「獨夫肆虐，陷身絕域，此天亡之時也。」]*
〖天屬尊堯典〗天屬尊堯典。[仇兆鰲：堯典，《尙書》篇名，高祖謚神堯，禪位太宗，故曰「尊《堯典》」。]*
〖神功協禹謨〗神功協禹謨。[仇兆鰲：言九功惟敍，太宗樂名九功舞，故曰「協禹謨」。]*
〖鐵馬汗常趨〗石馬[顧炎武：昭陵六馬至今見存，皆琢石爲屛，刻石馬於其上，其文凸起，非全馬也。]汗常趨

【注釋】
〖1〗行次：是便道經行，而次於陵前。昭陵：在醴泉，近涇陽，直京師之北。
〖庸主〗指六朝諸君。
〖羣雄〗指李密、竇建德輩。
〖獨夫〗指隋煬帝。
〖讖〗符讖。
〖龍鳳質〗指貴人之相。
〖虎狼都〗指長安。關中，卽秦舊地。《蘇秦傳》：「秦，虎狼之國也。」
〖天屬〗指李淵、李世民父子。
〖老儒〗謂唐太宗用虞世南諸學士。
〖直詞〗正言直諫之詞。
〖蘇〗息緩。
〖壯士〗指守陵者。
〖幽人〗幽隱之人，杜甫自謂。
〖鼎湖〗《漢·郊祀志》：黃帝鑄鼎荆山下。鼎成，有龍垂胡髯下迎。帝騎龍上天，後人名其地爲鼎湖。
〖玉衣〗金縷玉衣。

【評論】
仇兆鰲《杜詩詳註》：錢牧齋引《祿山事迹》，有黃旂助戰、石馬汗流事，謂此詩作於收京之後。災猶降，指天寶之亂，指麾蕩滌，頌收復之功，若天寶初，安得先舉昭陵石馬事耶？蓋《英華》本鐵字作石故也。予謂玉衣二句，蓋援古事爲形容之語耳。以鐵爲石，恐後人轉因昭陵有此事，從而改之。不然，祿山之亂，率土翻覆，九廟震驚，何詩中略無一語敍及，恐蹂躪之慘、恢復之功，以往者四語當之，亦不其似，而寂寥二語作結，亦不相應也。
=奭====================================================
王嗣奭《杜臆》8,PDF61,14,PDF1.56

【異文、夾注】
〖1〗行次昭陵[太宗陵。]

【評論】
此詩如《詩》之《頌》，體極莊嚴，似天威咫尺。「天屬尊《堯典》」已注明，然造意工妙。吾極喜「朝廷半老儒」一語，寫太平景象甚確。近來厭薄名教，決裂繩墨，凡有端人莊士，動以道學先生誚之，天下安得不亂？「直辭」、「賢路」，語不虛下，蓋當時有不然者矣。「往者」猶《史》《漢》敍事而云「先是」，以補前之所未備。「壯士」、「幽人」，蓋以自負，而「塵沙暝途」，則賢路崎嶇，不言自見，其流恨以此。
=====================================================
錢謙益《錢注杜詩》
=仇====================================================
仇兆鰲《杜詩詳註》1.407,PDF1.480,四庫
=====================================================
浦起龍《讀杜心解》3.712,PDF3.118,早稻田，哈佛
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》171,PDF241

【譯文】
〚〛
=今====================================================
張志烈主編《杜詩全集（今注本）》1.386,PDF452

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
	
=====================================================
講1/550,仇1/407,校1/184,虎1/492,全171,新1/310,今1/386,趙1/217,臆11,心3/712,鏡164,銭1/321,洙0902,唐7/2407
