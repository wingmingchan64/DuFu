0136 飲中八仙歌

知章騎馬似乘船，眼花落井水底眠。
汝陽三斗始朝天，道逢麴車口流涎，
恨不移封向酒泉。
左相日興費萬錢，飲如長鯨吸百川，
銜杯樂聖稱避賢。
宗之瀟灑美少年，舉觴白眼望青天，
皎如玉樹臨風前。
蘇晉長齋繡佛前，醉中往往愛逃禪。
李白一斗詩百篇，長安市上酒家眠，
天子呼來不上船，自稱臣是酒中仙。
張旭三杯草聖傳，脫帽露頂王公前，
揮毫落紙如雲煙。
焦遂五斗方卓然，高談雄辯驚四筵。
=====================================================

甘肅酒泉 39.73416, 98.49273

=粵====================================================
陳永明《杜甫全集粵音注音》

【注音】
飲中八仙歌
jam2 zung1 baat3 sin1 go1

知章騎馬似乘船，眼花落井水底眠。
zi1 zoeng1 kei4 maa5 ci5 sing4 syun4, ngaan5 faa1 lok6 zing2 seoi2 dai2 min4
-----------------------------------------------------
汝陽三斗始朝天，道逢麴車口流涎，
jyu5 joeng4 saam1 dau2 ci2 ciu4 tin1, dou6 fung4 guk1 geoi1 hau2 lau4 jin4
-----------------------------------------------------
恨不移封向酒泉。
han6 bat1 ji4 fung1 hoeng3 zau2 cyun4
-----------------------------------------------------
左相日興費萬錢，飲如長鯨吸百川，
zo2 soeng3 jat6 hing1 fai3 maan6 cin4, jam2 jyu4 coeng4 king4 kap1 baak3 cyun1
-----------------------------------------------------
銜杯樂聖稱避賢。
haam4 bui1 ngaau6 sing3 cing1 bei6 jin4
-----------------------------------------------------
宗之瀟灑美少年，舉觴白眼望青天，
zung1 zi1 siu1 saa2 mei5 siu3 nin4, geoi2 soeng1 baak6 ngaan5 mong6 cing1 tin1
-----------------------------------------------------
皎如玉樹臨風前。
gaau2 jyu4 juk6 syu6 lam4 fung1 cin4
-----------------------------------------------------
蘇晉長齋繡佛前，醉中往往愛逃禪。
sou1 zeon3 coeng4 zaai1 sau3 fat6 cin4, zeoi3 zung1 wong5 wong5 oi3 tou4 sim4
-----------------------------------------------------
李白一斗詩百篇，長安市上酒家眠，
lei5 baak6 jat1 dau2 si1 baak3 pin1, coeng4 on1 si5 soeng6 zau2 gaa1 min4
-----------------------------------------------------
天子呼來不上船，自稱臣是酒中仙。
tin1 zi2 fu1 loi4 bat1 soeng5 syun4, zi6 cing1 san4 si6 zau2 zung1 sin1
-----------------------------------------------------
張旭三杯草聖傳，脫帽露頂王公前，
zoeng1 juk1 saam1 bui1 cou2 sing3 cyun4, tyut3 mou6 lou6 ding2 wong4 gung1 cin4
-----------------------------------------------------
揮毫落紙如雲煙。
fai1 hou4 lok6 zi2 jyu4 wan4 jin1
-----------------------------------------------------
焦遂五斗方卓然，高談雄辯驚四筵。
ziu1 seoi6 ng5 dau2 fong1 coek3 jin4, gou1 taam4 hung4 bin6 ging1 sei3 jin4

【韻部】
〚3.1.7〛船：先韻
〚3.2.7〛眠：先韻
〚4.1.7〛天：先韻
〚4.2.7〛涎：先韻
〚5.1.7〛泉：先韻
〚6.1.7〛錢：先韻
〚6.2.7〛川：先韻
〚7.1.7〛賢：先韻
〚8.1.7〛年：先韻
〚8.2.7〛天：先韻
〚9.1.7〛前：先韻
〚10.1.7〛前：先韻
〚10.2.7〛禪：先韻
〚11.1.7〛篇：先韻
〚11.2.7〛眠：先韻
〚12.1.7〛船：先韻
〚12.2.7〛仙：先韻
〚13.1.7〛傳：先韻
〚13.2.7〛前：先韻
〚14.1.7〛煙：先韻
〚15.1.7〛然：先韻
〚15.2.7〛筵：先韻

【體裁】
七古

【補充說明】
〚6.1.4〛興，據趙次公，起也。平聲。
柏梁體。
=典====================================================
《引典出處》

【注釋】
〖知章騎馬似乘船〗
〖眼花落井水底眠〗
〖汝陽三斗始朝天〗
〖道逢麴車口流涎〗
〖恨不移封向酒泉〗
〖左相日興費萬錢〗
〖飲如長鯨吸百川〗
〖銜杯樂聖稱避賢〗
〖宗之瀟灑美少年〗
〖舉觴白眼望青天〗
〖皎如玉樹臨風前〗
〖蘇晉長齋繡佛前〗
〖醉中往往愛逃禪〗
〖李白一斗詩百篇〗
〖長安市上酒家眠〗
〖天子呼來不上船〗
〖自稱臣是酒中仙〗
〖張旭三杯草聖傳〗
〖脫帽露頂王公前〗
〖揮毫落紙如雲煙〗《後漢高義方清誡》曰。天長而地久。人生則不然。又不養以福。保全其壽年。飲酒病我性。思慮害我神。美色伐我命。利慾亂我真。神明無聊賴。愁毒於眾煩。中年棄我逝。忽若風過山。形氣各分離。一往不復還。上士愍其痛。抗志凌雲煙。滌蕩棄穢累。飄邈任自然。退修清以淨。存吾玄中玄。澄心剪思慮。泰清不受塵。恍惚中有物。希微無形端。智慮赫赫盡。穀神綿綿存。
〖焦遂五斗方卓然〗《世說新語·假譎第二十七》卷下之下劉孝標注：異苑曰：帝躬往姑孰，敦時晝寢，卓然驚悟曰：營中有黄頭鮮卑奴來，何不縛取？帝所生母荀氏，燕國人，故貌𩔖焉。（1035-196）
〖高談雄辯驚四筵〗《文選·陸機·擬古詩十二首》卷第三十：高談一何綺？蔚若朝霞爛。（1427）◯
《文選·劉峻·廣絕交論》卷第五十五：騁黃馬之劇談，縱碧雞之雄辯。（2372）◯《漢書·游俠傳第六十二》卷九二：長八尺餘，長頭大鼻，容貌甚偉。略涉傳記，贍於文辭。性善書，與人尺牘，主皆藏去以爲榮。請求不敢逆，所到，衣冠懷之，唯恐在後。時列侯有與遵同姓字者，每至人門，曰陳孟公，坐中莫不震動，旣至而非，因號其人曰-陳驚坐-云。（11.3711）
=郭===================================================
郭知達《新刊校定集注杜詩》臺PDF1.141,中PDF2.124,四1068-27

【異文、夾注】
〖1〗飲中八僊歌
〖眼花落井水底眠〗眼花落井水厎眠
〖銜杯樂聖稱避賢〗銜杯樂聖稱𠀍賢
〖宗之瀟灑美少年〗宗之蕭灑美少年
〖天子呼來不上船〗天子呼來不上舩
〖自稱臣是酒中仙〗自稱臣是酒中僊

【注釋】
〖1〗蔡元度云：此歌分八篇，人人各異，雖重押韻無異，亦周詩分章之意也。◯趙云：此篇謂之歌，其歌八疊，每一疊各就一公事，實以其好飲美之，且戲之，謂之八仙則已有意矣。爲其各言一公之事，故得重用韻。所重用者，船字二、眠字二、天字二，前字三也。古詩蓋有重押韻之格，如阮籍《秋懷》曰：如何當路子，罄折忘所歸。又云：鴻鵠遊四海，中路將安歸。謝靈運《述祖德》詩曰：段生藩魏國，展季救魯人。又曰：惠物辭所賞，勵志絕故人。陸機《行行重行行》云：此思亦何思，思君徽與音。又曰：驚飆褰友信，歸雲難寄音。似此之類不一，說者謂爲八首，蓋不知有此格也，況詩又乃八疊乎？又緣道書之論丹，有八仙歌，雖是八箇仙人歌，爲有八仙歌三字，因倚以爲題。
〖眼花落井水底眠〗《唐書》：賀知章少以文詞知名，性放曠，善調笑，當時賢達皆傾慕之。晚年尤加縱誕，無復規矩。自號四明狂客，遨遊里巷。又善草隸書，每紙不過數十字，共傳寶之。◯師：浙人，不善騎馬而喜乘舟，杜蓋嘲戲之耳。東坡詩云：平生賀老慣乘舟，騎馬風前怕打頭。吳越國王初入朝，上賜寶馬出禁門，馬行卻退。王謂左右曰：豈遇打頭風耶？◯趙云：知章吳人，唯知乘船；其馬上傲兀，如人眼花落井，則言醉而眼生昏花，落井而眠於水底。又言其安於水也。《山簡傳》：時時能騎馬。《前漢》：有乘船危。吳均《雜絕句》有云：夢中難言見，終成亂眼花。水底眠又暗用事。《抱朴子》曰：時有葛仙公者，每飲酒醉，嘗入人家門前陂水中臥，竟日乃出。
〖恨不移封向酒泉〗本集《八哀詩》有《贈太子太師汝陽郡王璡》詩，又《贈特進汝陽王》詩。《神異經》：西比荒中有酒泉。孔融書：天垂酒旗之曜，地列酒泉之郡。陸機《百年歌》：目若濁鏡口垂涎。應劭《漢官儀》曰：酒泉城下有金泉，味如酒，故曰酒泉。◯趙云：汝陽王，李璡也。以其宗室，旣受封汝陽矣，猶以酒泉城下有泉味如酒，欲移封也。又使姚馥渴羌事，晉有羌人姚馥，但言渴於酒，人呼爲渴羌。武帝授以朝歌守，馥願且爲馬圉，時賜美酒，以樂餘年。帝曰：朝歌，紂之舊都，地有酒池。使老羌不復呼渴，遂遷酒泉太守。麴所以造酒，才見麴車而便流涎，戲其好飲之急也。曹操對其叔父，詐作中風狀，口流涎沫。逢麴車而流涎，有用對過屠門而大嚼，人以爲的對。◯師：魏文帝曰：蒲萄釀以爲酒，甘於麴米，逢之巳流涎咽唾。
〖銜杯樂聖稱避賢〗《唐書·李適之傳》：一名昌，常山王承乾之孫也。適之雅好賓友，飲酒數斗不亂，夜則宴賞，晝決公務，庭無留事。天寶元年，代牛仙客爲左丞相，累封清河縣公。後爲李林甫陰中，罷知政事，賦詩曰：避賢初罷相，樂聖且銜杯。爲問門前客，今朝幾箇來？晉何曾性奢豪，日食萬錢，猶曰無下箸處。劉伯倫《酒頌》，先生於是方捧甖承糟，銜杯漱醪。木玄虛《海賦》：嘘噏百川。《吳都賦》云：長鯨吞航，修鯤吐浪。◯趙云：謂之日興，言每日興起，便如此也。如陸遜云：世務日興。《異物志》云：鯨魚長者有數千里故也。亦以戲之。
〖皎如玉樹臨風前〗《李白傳》：侍御史崔宗之謫官金陵，與白詩酒唱和。嘗月夜乘舟，自采石達金陵，白衣宮錦袍，於舟中顧瞻笑傲，旁若無人。晉《阮籍傳》：籍能爲青白眼。阮籍詩：朝爲美少年。江淹詩：風吹玉階樹。梁何遜詩：長安美少年。謝玄答叔父安曰：譬如芝蘭玉樹，欲使其生於庭階耳。《世說》：庾亮亡，何楊州臨葬云：埋玉樹於土中，使人情何能已？毛曾與夏侯玄共坐，時人謂之蒹葭倚玉樹。◯師：《晉書》：王戎有人倫鑒識，常月王衍如瑤林瓊樹，自然是風塵表物也。◯趙云：劉琨云：舉觴對膝，白眼望天，言其飲之傲，亦所以戲之也。
〖醉中往往愛逃禪〗蘇晉，蘇珦之子。玄宗監國，所下制命，多晉稿定。◯趙云：逃禪，言逃去而禪坐耳。此蘇東坡所謂蒲褐禪同夜禪者也。以晉好佛，故戲之云爾。
〖自稱臣是酒中仙〗《唐·李白傳》：待詔翰林日，玄宗度曲，欲造樂府新詞，亟召白，白於酒肆醉矣，召入，宮人以水灑面，卽令秉筆，頃之成十餘章，帝頗嘉之。◯薛云：按關中呼衣襟爲船，詩曰：何以舟之？舟亦船也，其來遠矣。◯鮑云：劉偉明云：蜀人呼衣襟爲船。有以見白醉甚，雖天子披襟自若，其眞率之至也。《杜補遺》：余雲叟嘗以薛注爲是，余謂方言雖有此，夢符太似穿鑿。雲叟以船字何爲有兩韻？余曰：一篇之中，重疊用韻，至於再三，亦別有義耶？按唐范傳正《李翰林新墓碑》曰：玄宗泛白蓮池，公不在宴。明皇歡旣洽，召公作序，公已被酒，於翰苑中，命高力士扶以登舟也。◯趙云：詩百篇，言其能詩也。酒家眠，言其眞率也。欒布爲酒家保，酒家眠，亦暗用事。阮籍鄰家少婦當壚酤酒，籍嘗詣婦飲，醉便臥其側也。不上船，此乃長安方言，襟謂之船也。薛蒼舒《補遺》更引《詩》曰：何以舟之，乃自解云：舟亦船也，其來遠矣。蓋舟自訓服耳，所以服之字從舟也。杜田又引范傳正《李翰林新墓碑》曰：用爲舟船之船，亦又非是。蓋在翰苑被酒，則自長安市中來，而扶以登舟，則竟上船矣，非不上船也。
〖揮毫落紙如雲煙〗《唐·賀知章傳》：吳都張旭與知章相善。旭善草書而好酒，每飲後，號呼狂走索筆，變化無窮，若有神助。時人號爲顚。《後漢·張奐傳》：奐長子芝，伯英，善草。《王愔文志》曰：芝少時高操①，以名臣子勤學，尤好草書，學崔、杜之法，家之衣帛，必書而練。臨池學書，水爲之黑，爲世所寶，寸紙不遺。韋仲將謂之草聖，-胡母輔之-與謝鯤、阮放、畢卓、羊曼、桓彝、阮孚，散髮裸袒，閉室酣飲已累日，光逸排戶入，守者不聽。逸便於戶外脫衣露頭，於溝竇中窺之，大叫。輔之驚曰：他人決不能耳，必我孟祖也。遽呼入，遂與飲，不捨晝夜。時人謂之八達。◯趙云：《後漢·班超傳》：單于脫帽徒跣。又有云：單于脫帽避帳，詣梁王謝罪。旭爲人酒禿，脫帽則露頂矣，乃所以戲之也。潘安仁作《楊荆州誄》云：動翰若飛，落紙如雲。《後漢高義方清誡》曰：抗志凌雲煙。
〖高談雄辯驚四筵〗按《新唐書》：白自知不爲親近所容，益驁放不修，與焦遂等爲酒八仙。◯趙曰：《世說》載，王敦晝寢，卓然驚寤。又云：諸名賢論《莊子·逍遙遊》。支道林卓然摽新理於三家之表。又江淹《擬張廷尉》詩云：卓然凌風矯。又僧惠遠製《涅槃經疏咒》，呪其筆曰：如合聖意，此筆不墜。乃擲於空中，卓然。《新唐書》云：李白自知不爲親近所容，益驁放不修，與焦遂等爲酒八仙，則遂亦平昔鷔放之流耳。飲至五斗，而方特卓，乃所以戲之。末句又以美之。劉孝標《廣絕交論》云：騁黃馬之劇談，縱碧雞之雄辯。《選》詩有「高談一何綺」。疊用四字，有兩出而後工也。謝宣遠《九日》詩曰：四筵霑芳醴。「驚」字則《前漢》「陳驚坐」之「驚」也。

【按語】
「高談雄辯驚四筵」，趙注云：「疊用四字，有兩出而後工也」，指「高談雄辯」四字；疊用、兩出，因「高談」、「雄辯」義近也。

【永明校記】
①臺北故宮藏本闕「操」字，據北京中華書局影印本、四庫本補。
=黃====================================================
黃希、黃鶴《黃氏補千家註紀年杜工部詩史》PDF137

【異文、夾注】
〖1〗飲中八仙歌[天寶年間作]

【注釋】
〖1〗修可曰蔡絛云船字眠字天字前字各再押前字凡三押於古未見其體嘗質之叔父元度云此歌分八篇人人各異雖重押韻無異亦周詩分章之意也師曰詩家多爲此歌重疊用韻天字二眠字二前字三以贈八人析爲八章故不爲病如李商隱作九日詩云正是龍山落帽時又云乞漿問路知何時旣曰丹楓隕葉紛墮飛又曰歸心自逐霜鴻飛豈謂贈八人卽殊不知李杜之作蓋有所本詩祖於風雅頌如著詩云俟我於庭乎而充耳以青乎而尙之以瓊英乎而疊韻之法起于此耳。◯補注。鶴曰蔡興宗年譜云天寶五載而梁權道編在天寶十三載按史汝陽王天寶九載巳薨賀知章天寶三載李適之天寶五載蘇晉開元二十二年並已死此詩當是天寶間追舊事而賦之未詳何年蓋李白自知不爲親近所容與知章李適之汝陽王璡崔宗之蘇晉張旭焦遂爲酒八仙人公所以有此作也白以寶應元年卒。
〖眼花落井水底眠〗洙曰唐文苑傳賀知章會稽永興人少以文詞知名陸象先薦爲太常博士性放曠善謔笑當時賢達皆傾慕之晚年尤加縦誕無復規矩自號四明狂客又稱祕書外監遨遊里巷天寶三載因病上疏請爲道士求還鄕上許之蘇曰阮咸醉騎馬攲傾人皆指而笑曰箇老子騎馬如乘船行波浪中王祥醉憑肩輿頭不舉歸其親戯之曰子眼花在井底身在水中睡亦不醒耶趙曰眼花出吳均詩夢中難言見終成亂眼花師曰賀知章善乘船安若騎馬故曰騎馬似乘船此到用文杜詩若此類者頗多如黃鵠高於五尺童化爲白鳧似老翁亦謂五尺之童高於黃鵠又爲老翁則似白鳧井者目井也醉人目井皆生花故曰眼花落井水底眠者謂醉臥舟中任其泛泛所之豈非水底眠乎說詩者不以文害辭不以辭害志蓋謂是也。
〖汝陽三斗始朝天〗蘇曰北齊王詢好飲帝一日召詢詢曰待此三斗盡方去見帝帝聞笑之。
〖恨不移封向酒泉〗洙曰本集八哀詩有贈太子太師汝陽郡王璡詩又贈特進汝陽王詩應劭漢官儀曰酒泉城下有泉味如酒故曰酒泉蘇曰郭弘漢帝甚寵顧一日見帝帝曰欲封卿郡邑何地好弘好飲對曰若封酒泉郡實出望外帝笑果封酒泉郡王趙曰汝陽王李璡也言恨不移封酒泉見麴車而口流涎戯其好飲之急曹操對叔父詐作中風狀口流涎沫師曰朝天言朝天子按唐史拾遺汝陽王璡嘗於上前醉不能下殿上遣人掖出之璡謝罪曰臣以三斗壯膽不覺至此麴車載麴車也按地理志酒泉今肅州漢福祿縣地武帝開之置酒泉郡城下有泉其味甘如酒。
〖飲如長鯨吸百川〗洙曰唐書李適之傳一名昌常山王承乾之孫也雅好賓友飲酒一斗不亂夜則宴賞晝決公務庭無留事天寶元年代牛仙客爲左丞相後爲李林甫陰中罷知政事賦詩曰避賢初罷相樂聖且銜杯爲問門前客今朝幾箇來晉何曾性奢豪日食萬錢猶曰無下箸處師曰左相李適之也唐百官志有左右僕射玄宗時改爲左右丞相唐酒價賤每斗三百酒一石直錢三千然左相日費萬錢以斗石當其錢數而通計之則飲酒凡三石三斗有餘其視劉伶輩一飲一石五斗解酲更高出其右矣觀其雄飲若此豈非鯨吸百川之比乎。◯補注。希曰按史適之喜賓客飲酒至斗餘不亂今公云日興費萬錢豈是専爲醉己之資蓋餉客之用俱出於此若師之說謂唐酒價每斗三百以其錢數計之則適之日飲三石三斗有餘旣無此理又恐賓客之奉蔑有矣。
銜杯樂聖稱世賢。師曰酒有清有濁清者爲聖人濁者爲賢人樂聖言樂聖人也餘曰邵氏聞見錄云子美此句世賢二字殆不可曉或云世當作避字寫本誤也蓋左相李適之有直聲右相李林甫姦邪適之議論數不同自免去詩云避賢初罷相樂聖且銜杯子美正用適之詩語也。
〖皎如玉樹臨風前〗洙曰李白傳侍御史崔宗之謫官金陵與白詩酒唱和晉阮籍傳能爲青白眼阮籍詩朝爲美少年江淹詩風吹玉階樹謝玄曰譬如芝蘭玉樹欲使其生於庭階耳師曰晉阮籍能爲青白眼見賢士青其眼見庸士白其眼望青天言以酒笑傲青天也視造化如小兒耳皎如玉樹言姿質潔白美丈夫也。
〖醉中往往愛逃禪〗洙曰蘇晉頲之子玄宗監國所下制命多晉藁定修可曰晉頲之子也逃禪言逃去而禪坐耳此東坡所謂蒲褐禪同夜禪者也以晉好佛故云爾師曰蘇晉學浮屠術嘗得胡僧慧澄繡彌勒佛一本晉寶之嘗曰是佛好飲米汁正與吾性合吾願事之他佛不愛也常於市中飲酒食豬首時人無識之者故甫有長齋繡佛前逃禪之句。
〖天子呼來不上船〗蘇曰船方言曰所謂襟紐是已夢符曰右按關中呼衣襟爲船詩曰何以舟之舟亦船也其來尙矣定功曰唐范傳正作白墓碑曰元宗泛白蓮池召李白作序時已被酒命高將軍扶以登舟蜀人謂衣領爲船妄也。
〖自稱臣是酒中仙〗洙曰唐李白字太白少有逸才酣歌縦酒天寶初與道士呉筠俱待詔翰林白旣嗜酒日與飲醉於酒肆玄宗度曲欲造樂府新詞丞召白白已於酒肆醉矣召入宮人以水灑面卽令秉筆頃之成十餘章帝頗嘉之賀知章曰此天上謫仙人也師曰不上船不卽時上船以其醉也帝嘗宴白蓮池忽欲有所賦遣人召李白使者遍長安市上求索之已見白醉臥於酒家矣及至帝所醉不能登舟帝命力士扶上船故云天子呼來不上船杜贈李白曰龍舟移棹晚蓋謂此爾或以蜀人衫襟爲船蜀方言並無此說。
〖揮毫落紙如雲煙〗洙曰張旭善草書而好酒飲後豪呼狂走索筆變化無窮若有神助時人號爲顚後漢張奐長子芝伯英尤好草書衣帛必書而後練臨池學書水爲之黒爲世所寶寸紙不遺韋仲將謂之草聖趙曰漢張芝善草書號草聖故以比之號旭爲張顚故有脫帽露頂之句師曰聖賢或露頂飲酒號爲四飲張旭善草書每飲大醉以頭濡墨就壁書及醒自以爲神故有脫帽露頂之句。
〖高談雄辯驚四筵〗洙曰按新唐書白自知不爲親近所容益驁放不修與焦遂等爲酒八仙師曰唐史拾遺云遂與李白號爲酒八仙口吃對客不出一言醉後酬結如注射時目爲酒吃。
=蕭====================================================
蕭滌非主編《杜甫全集校注》1.136,djvu313

【異文、夾注】
〖杯〗盃
〖瀟〗蕭
〖脫〗脱
〖杯〗盃

【注釋】
〖1〗「八仙」一詞，唐以前已有之。東漢牟融《理惑論》：「王喬、赤松、八仙之籙，神書百七十卷。」六朝又有「淮南八仙」之說。盛唐始有「飲中八仙」之稱。李陽冰《草堂集序》云：李白「與賀知章、崔宗之等自爲八仙之遊」。范傳正《唐左拾遺翰林學士李公新墓碑》云：李白「在長安時，祕書監賀知章號公爲『謫仙人』」。「時人又以公及賀監、汝陽王、崔宗之、裴周南等八人爲酒中八仙」。錢箋：「按李序、范碑，皆言白與賀監等八仙之遊在天寶初，然蘇晉以開元二十二年卒；范碑又有裴周南，不在公所詠之數，何也？新《書》則云：白與賀知章、李適之、汝陽王璡、崔宗之、蘇晉、張旭、焦遂爲酒八仙人。此因杜詩附會耳。且旣云天寶初供奉，又云與蘇晉同遊，何自相矛盾也？」朱駿聲《唐李白小傳》曰：「杜詩有李適之、蘇晉、張旭、焦遂，無裴周南，想前後存亡屢易，杜據當時言之耳。」周篆曰：「仙以善飲而八，不必一時聚飲也。傅會聚訟之說，並宜削去。」黃鶴曰：「此詩當是天寶間追舊事而賦之，未詳何年。」然據《唐書》李適之傳及《玄宗紀》，適之罷相在天寶五載四月，則此詩最早亦必作於五載四月之後。
二句謂賀知章。知章，字季眞，越州永興（今浙江蕭山）人。官至太子賓客，授祕書監。性曠夷，晚節尤誕放，自號「四明狂客」，又稱「祕書外監」。醉後屬辭，動成卷軸，文不加點，咸有可觀。天寶三載，上疏請度爲道士，求還鄕里，玄宗詔許，遣百官賦詩送別（詳新、舊《唐書》本傳）。李白《對酒憶賀監二首》序云：「太子賓客賀公，於長安紫極宮一見余，呼余爲『謫仙人』，因解金龜換酒爲樂。」可見知章之嗜酒豪飲。錢箋：「吳人善乘船，醉後馬上傲亢，安穩如乘船，言醉鄕之樂也。『眼花落井水底眠』，極狀其醉態之妙。眼花落井，便如安眠於井底，得全於酒，無往而非眠也。注以爲嘲其不善乘馬；又云落井而眠於水，言其安於水也。可謂陋矣！」
三句寫李璡。璡爲玄宗長兄寧王李憲之長子，甚得玄宗鍾愛，封汝陽郡王，與賀知章、褚庭誨爲詩酒之交。天寶初，終父喪，加特進（詳新、舊《唐書》本傳）。甫居長安初期，嘗爲璡賓客，有《贈特進汝陽王二十二韻》詩。
趙次公曰：「麴所以造酒，オ見麴車而便流涎，戲其好飲之急也。」《漢書·地理志·酒泉郡》注引應劭曰：「其水若酒，故曰酒泉也。」顏師古曰：「舊俗傳云城下有金泉，泉味如酒。」王嘉《拾遺記》卷九載：羌人姚馥嗜酒，「好啜濁槽，常言渇於醇酒，羣輩常弄狎之，呼爲「渇羌」。及晉武踐位，忽思見馥，立於階下，帝奇其倜儻，擢爲朝歌邑宰。馥辭曰：「老羌異域之人，遠隔山川，得遊中華，已爲殊幸。請辭朝歌之縣，長充養馬之役，時賜美酒，以樂餘年。」帝曰：「朝歌，紂之故都，地有美酒，故使老羌不復呼渇。」馥於階下高聲而對曰：「馬圉老羌漸染皇化，溥天夷貊皆爲王臣，今若歡酒池之樂，更爲殷紂之民乎？」帝撫玉几大悅，卽遷酒泉太守」。酒泉郡，卽今甘肅酒泉縣。
三句寫李適之。適之雅好賓友，飲酒至斗餘不亂，夜則宴賞，晝決公務。天寶元年代牛仙客爲左相。五載四月，爲李林甫排擠罷相。遽命親故歡會，賦詩曰：「避賢初罷相，樂聖且銜杯。爲問門前客，今朝幾箇來？」是年七月貶宜春太守。到任，仰藥死（詳新、舊《唐書》本傳及《玄宗紀》）。趙次公曰：「謂之日興，言每日興起便如此也。」《晉書，何曾傳》：「食日萬錢，猶曰無下箸處。」黃希曰：「今公云『日興費萬錢』，豈是專爲醉己之資，蓋餉客之用，倶出於此。」樂聖，謂耽酒。《三國志·魏書·徐邈傳》：「醉客謂酒清者爲聖人，濁者爲賢人。」仇注：「『費萬錢』，言其豪侈.「吸百川」，狀其縱飲。」
三句寫崔宗之。《新唐書·崔日用傳》：宗之，吏部尙書崔日用之子，寬博有風檢，與李白、杜甫爲文字交。《舊唐書·李白傳》：「時侍御史崔宗之謫官金陵，與白詩酒唱和，嘗月夜乘舟自采石達金陵，白衣宮錦袍於舟中顧瞻笑傲，旁若無人。」
白眼，《晉書·阮籍傳》：「籍又能爲青白眼·見禮俗之士，以白眼對之。」
玉樹，《拾遺記》卷十《崑崙山》條：「第六層有五色玉樹，蔭翳五百里。」《晉書·謝玄傳》：「少穎悟，與從兄朗倶爲叔父安所器重。安嘗戒約子姪，因曰：「子弟亦何豫人事，而正欲使其佳？」諸人莫有言者。玄答曰：『譬如芝蘭玉樹，欲使其生於庭階耳。』安悅。」《世說新語·容止》：「毛曾與夏侯玄共坐，時人謂蒹葭倚玉樹。」觀此，玉樹，乃美材之喩，此以形容宗之儀態瀟灑。仇注：「白眼望天，席前傲岸之狀；玉樹臨風，醉後搖曳之態。」
二句寫蘇晉。晉，珦之子，數歲知爲文。弱冠舉進士。先天中，爲中書舍人。玄宗監國，所下制命多晉及賈曾稾定。屢獻讜言，天子嘉允。歷戶、吏二部侍郎，太子左庶子。開元二十二年卒（詳新、舊《唐書》本傳）。
逃憚，向有二解：元李冶曰：「逃禪者，大抵言破戒也。子美意謂蘇晉尋常齋於繡佛之前，及其旣醉，則往往盡破前日之戒。蓋逃禪者，又是醉後事耳。若謂畔禪而醉，何得先言醉中乎？」（《敬齋古今黈》卷七)王嗣奭曰：「逃禪，蓋學浮屠術，而喜飲酒，自悖其教，故云.而今人以學佛者爲逃禪，誤矣。」仇注：「逃禪，猶云逃墨、逃楊，是逃而出，非逃而入。」而趙次公則曰：「逃禪，言逃去而禪坐耳。此蘇東坡所謂蒲褐禪、同夜禪者也。以晉好佛，故戲之云爾。」此爲逃入說之始作俑者。浦起龍亦謂：「逃禪，卽是事佛。《杜臆》以背其教爲逃禪，穿鑿可笑。」似當以前解爲長。
四句寫李白，《舊唐書·李白傳》：「白旣嗜酒，日與飲徒醉於酒肆。玄宗度曲，欲造樂府新詞，亟召白，白已臥於酒肆矣。召入，以水灑面，卽令秉筆，頃之成十餘章，帝頗嘉之。嘗沉醉殿上，引足令高力士脫靴，由是斥去。」范傳正《唐左拾遺翰林學士李公新墓碑》：「天寶初，召見於金鑾殿，玄宗明皇帝降輦步迎，如見園、綺。論當世務，草答蕃書，辯如懸河，筆不停綴。玄宗嘉之，以寶牀方丈賜食於前，御手和羹，德音襃美。褐衣恩遇，前無比儔。遂直翰林，專掌密命。將處司言之任，多陪侍從之遊。他日，泛白蓮池，公不在宴。皇歡旣洽，召公作序。時公已被酒於翰苑中，仍命高將軍扶以登舟，優寵如是。」王仁裕曰：「李白嗜酒，不拘小節，然沉酣中所撰文章，未嘗錯誤。而與不醉之人相對議事，皆不出太白所見，時人號爲醉聖。」（《開元天寶遺事》卷下）
趙次公曰：「詩百篇，言其能詩也；酒家眠，言其眞率也。」「蓋在翰苑被酒，則自長安市中來，而扶以登舟，則竟上船矣，非不上船也。」盧元昌曰：「八人皆飲中仙，李白爲主。」「一斗詩百篇，非百篇之詩有待於一斗，乃一斗之頃，詩有百篇之多。所以沉香召而不顧，蓮舟召而不來，信爲酒中仙矣。」徐仁甫曰：「『不』猶『不能』」，「謂天子呼來醉甚不能上船。此正寫李白飲中狀態」（《杜詩注解商榷》卷二）。《分門集注》引師曰：「或以蜀人衫衿爲「船」，蜀方言並無此說。」仇注：「舊注以『船』爲衣領，不上船是披襟見帝，大謬。」
三句寫張旭。《新唐書·張旭傳》：「旭，蘇州吳人。嗜酒，每大醉，呼叫狂走乃下筆，或以頭濡墨而書，旣醒自視，以爲神，不可復得也，世呼『張顚』。」李頎《贈張旭》詩：「露頂據胡牀，長叫三五聲。興來灑素壁，揮筆如流星。」《三國志·魏書·劉邵傳》注：「弘農張伯英（芝），凡家之衣帛，必書而後練之，臨池學書，池水盡黑，韋仲將謂之草聖。」高適《醉後贈張九旭》：「興來書自聖，醉後語猶顚。」甫《楊監見示張旭草書圖》亦云：「斯人已云亡，草聖祕難得。」是旭當時實有「草聖」之名。潘岳《楊荆州誄》：「翰動若飛，紙落如雲。」仇注：「脫帽露頂，醉時豪放之狀；落紙雲煙，得意疾書之興。」
二句寫焦遂。遂生平事迹不詳。袁郊《甘澤謠》：「陶峴者，彭澤之子孫也。開元中，家於崑山。」「自製三舟，備極堅巧，一舟自載，一舟致賓，一舟貯飲饌。客有前進士孟彥深、進士孟雲卿、布衣焦遂，各置僕妾共載。」
卓然，《漢書·成帝紀》：「雜舉可充博士位者，使卓然可觀。」顏師古注：，「卓然，高遠之貌也。」江淹《雜體三十首·孫廷尉綽雜述》：「思乘扶搖翰，卓然凌風矯。」庾信《預鱗趾殿校書和劉儀同》：「高譚變白馬，雄辯塞飛狐。」徐增曰：「卓然，卽是不爲酒困，惟酒無量不及亂之謂。高談雄辯，此正卓然處。驚四筵，見不惟人不可及，亦非人所能料，出於意外，故人一驚也。」

【評論】
胡震亨曰：此詩押韻，重二「天」字、二「眠」字、三「前」字。蔡絛云：「古無此體。」劉辰翁亦云：「不倫不理，各極其平生醉趣，古無此體，無此妙。」愚謂：柏梁詩亦重疊用韻，但柏梁人賦一語，此則以一二語各賦其人，稍異耳。此詩與柏梁，正借韻之重疊，見錯雜之趣，元似有意犯重者。辰翁「不倫不理」之評甚得，至云「古無此體」，則失於不詳考耳。（《杜詩通》卷十三）
王嗣奭曰：此創格，前無所因，後人不能學。描寫八公都帶仙氣，而或兩句、三句、四句，如雲在晴空，卷舒自如，亦詩中之仙也。（《杜臆》卷一）
李因篤曰：此詩別是一格，似贊似頌，只一二語，可得其人生平。大家之作，妙是敍述，一語不涉議論，而八公身分自見，風雅中馬遷也。（《杜詩集評》卷五引）
吳瞻泰曰：篇中醉者八人，人各一章，或一句一醉態，或數句合一醉態，彼此無一同，而天眞爛漫，各成奇趣.若賓筵所謂號呶側弁者，摹寫極工，然是醉後之輿隸，非飲中之神仙也。通篇只李白點一「仙」字，而又從對天子口中說出，明於八仙中推尊李白，是又公用意所在。（《杜詩提要》卷五）
沉德潛曰：前不用起，後不用收，中間參差歷落，似八章仍似一章，格法古未曾有。每人各贈幾語，故有重韻而不妨礙。(《唐詩別裁集》卷六）
夏力恕曰：此篇爲少陵創格。題以八仙而首知章者，知章請度爲道士，則有仙意，飲而落井以眠，入水不濡，果仙術歟？於是類舉之：若郡王，若宰相，若少年，若禪客，白之詩，旭之書，遂之談，皆因酒而得仙意。蓋諺謠之別體，樂府之遺音，故有重韻。（《杜詩增注》卷一）
施補華曰：《飲中八仙歌》，題目纖小，章法離奇，不足效法。後人津津稱之，可謂瞽說矣。（《峴傭說詩》）

【備考】
胡震亨曰：飲中八仙，內蘇晉無一事可考。舊注云：蘇珦子。又云：許公之子。許公止一子，名善。珦子卽同名，彼讜直有時譽，不聞嗜酒，且前卒，總非也。當從闕疑。（《唐音癸籤》卷二十二）
葉羲昂曰：這一首是賦八人之豪飲也。……藉令八人而當盛世，未必不爲元愷之倫。今皆流落不偶，知章則以輔太子而見疏，適之則以忤權相而被斥，青蓮則以觸力士而放棄，其五人亦皆厭世之濁，而逃於酒，故子美詠之，亦有廢中權之義云。（《唐詩直解》卷二）
汪灝曰：武進錢同年亮功名世云：八仙，當時必有繪之爲圖者，公題於圖上，如主客詩耳。松江周前輩策銘彝，亦主題畫之說。（《樹人堂讀杜詩》卷二）
浦江清曰：考八仙一名詞，可追溯到東漢。牟融《理惑論》：「王喬、赤松、八仙之籙，神書百七十卷。」法國伯希和教授譯注《理惑論》，首先注意這問題。《理惑論》的眞僞問題，學者不一其說。但最遲亦出六朝初。陳沉烱《林屋館記》曰：「夫玄之又玄，處眾妙之極，可乎不可，成道行之致，斯蓋寂寥窅冥，希微恍忽。故非淮南八仙之圖，頼鄕九井之記。」此皆在唐前。……漢、六朝已有八仙一名詞，所以盛唐有「飲中八仙」。旣言飲中，則此外別有可知。……由此看來，在唐前後，八仙觀念是道家的，而且非常空泛，隨時隨地可以八人實之。杜甫的《飲中八仙歌》是因爲李白、賀知章等自謂八仙之遊，所以歌詠了。而此組「酒八仙」的名錄也有出入。葉慈氏除提到「酒八仙」外，更舉「蜀八仙」。算來這一組更早一點。葉慈氏引譙秀《蜀紀》，注云：出《辭源》。譙秀晉人，有沒有《蜀紀》待考。《辭源》文引譙秀《蜀紀》謂「蜀之八仙者，首容成公，隱於鴻濛，今青城山也。次李耳，生於蜀。三董仲舒，亦青城山隱士。四張道陵，今鶴鳴觀。五莊君平，卜肆在成都。六李八百，龍門洞在新都。七范長生，在青城山。八爾朱先生，在雅州。好事者繪爲圖焉。」觀文字不似晉人。檢《太平御覽》等書亦不見徵引，《辭源》出處不明。而此八人中爾朱先生當卽爾朱洞，此人乃唐末人，見《東坡志林》等書，元趙道一《歷世眞仙體道通鑑》卷四十五亦有傳，云爾朱洞，字通微。此人確隱於蜀，但在唐昭宗時。王建圍成都，他亦在城中。如此則譙秀何能述及？所以《辭源》此條全不足據。（《浦江清文錄·八仙考》）
=全====================================================
《全唐詩》7.2259,PDF7.38,《御製全唐詩》2376

【異文、夾注】
〖知章〗知章[賀知章。會稽人。自稱祕書外監。]
〖汝陽〗汝陽[讓皇帝長子璡。封汝陽王。]
〖道逢〗道逢[一作見]
〖左相〗左相[李適之。天寶元年爲左丞相。]
〖稱避賢〗稱世[一作避]賢
〖宗之〗宗之[崔宗之。日用之子。襲封齊國公。]
〖蘇晉〗蘇晉[晉。珦之子。官至左庶子。]
〖張旭〗張旭[旭善草書]
〖焦遂〗焦遂[甘澤謠。布衣焦遂。爲陶峴客。]
〖雄辯〗雄辨

【永明校記】
《御製全唐詩》
〚3.1.6〛乘作乗
=名====================================================
《名家注評全唐詩》343,PDF401

【注釋】
〖知章〗賀知章，字季眞，自號「四明狂客」。
〖眼花〗指醉眼朦朧。
〖汝陽〗指汝陽王李璡的醉態，李璡是唐玄宗哥哥李憲的長子。
〖朝天〗上朝見君。
〖麴車〗裝有酒麴的車。
〖移封〗另換封地。
〖酒泉〗今甘肅酒泉縣。《三秦記》：酒泉郡城下有金泉，泉味如酒，故名酒泉。
〖左相〗指曾任左丞相的李適之。
〖宗之〗指曾任侍御史的崔宗之醉態。
〖白眼〗晉阮籍狂放不羈，見庸俗之士，以白眼對之。
〖玉樹〗魏晉時人們稱贊姿容俊美的用語。
〖蘇晉〗曾任中書舍人等職，好佛，常齋戒吃素，又貪杯縱酒。
〖逃禪〗這裏指違背佛規。
〖卓然〗意氣風發之狀。

【評論】
王嗣奭《杜臆》：此創格，前無所因，後人不能學。描寫八公都有仙氣，而或兩句三句四句，如云在晴空，卷舒自如，亦詩中之仙也。
蔡絳《西清詩話》：此歌眠字、天字再押，前字三押，古未見其體。叔父叔度云：歌分八篇，人人各異，雖重押韻無害，亦周詩分章之意也。唐汝詢曰：柏梁詩，人各說一句，八仙歌，人各記一章，特變其體耳，重韻何害。
洪邁《容齋隨筆》：此詩樂聖避賢，乃引李適之詩語。別本誤以「避賢」爲「世賢」，絕無意義。「世」字又犯太宗御諱。《秦州雨晴》詩云：「天永秋云薄，從西萬里風。」謂秋天遼永，風從萬里而來，可謂廣大。而集中作「天水」，此乃秦州郡名。若用入此篇，其思致淺矣。《和李表丈早春作》云：「力疾坐清曉，來詩悲早春。」正答其意，而集中作來時，殊失所謂和篇本旨。
=奭====================================================
王嗣奭《杜臆》8,PDF61,15,PDF1.57

【異文、夾注】
〖1〗飲中八僊歌

【評論】
此創格，前無所因，後人不能學。描寫八公都帶仙氣，而或兩句三句四句，如雲在晴空，卷舒自如，亦詩中之仙也。◯阮咸嘗醉，騎馬傾攲，人曰：「箇老子如乘船遊波浪中。」「知章」借用其語，而須溪云：「浙人不喜騎馬而喜乘船，杜蓋嘲之。」眞胡說也。「逃禪」，蓋學浮屠術，而喜飲酒，自悖其教，故云。而今人以學佛者爲逃禪，誤矣。

【按語】
「逃禪」後當斷句，意謂：學佛而好酒，自悖其教，故云「逃禪」。逃，悖離也；禪，佛學、佛理也。今人云「逃禪」，謂逃世而入禪。
=====================================================
錢謙益《錢注杜詩》
=仇====================================================
仇兆鰲《杜詩詳註》1.81,PDF1.154,津PDF2.55,津PDF16.2,PDF1.152

【異文、夾注】
〖汝陽三斗始朝天〗汝陽三斗始朝[音潮]天
〖道逢麴車口流涎〗道逢[一作見]麯車口流涎
〖左相日興費萬錢〗左相[去聲]日興費萬錢
〖銜杯樂聖稱避賢〗銜杯樂[音洛]聖稱避[舊本作世。《邵氏聞見錄》作避]賢
〖宗之瀟灑美少年〗宗之蕭灑美少[去聲]年
〖天子呼來不上船〗天子呼來不上[上聲]船
〖脫帽露頂王公前〗脱帽露頂王公前
〖揮毫落紙如雲煙〗揮毫落紙如雲烟

【大意】
〚3〛此極摹賀公狂態。騎馬若船，言醉中自得。眼花落井，言醉後忘軀。◯吳人善乘舟，故以比乘馬。
〚4-5〛三斗朝天，醉後入朝也。見麯流涎、欲向酒泉，甚言汝陽之好酒。
〚6-7〛費萬錢，言其豪侈。吸百川，狀其縱飲。樂聖避賢，卽述適之詩中語。
〚8-9〛宗之蕭灑，丰姿超逸。白眼望天，席前傲岸之狀。玉樹臨風，醉後搖曳之態。
〚10〛持齋而仍好飲，晉非眞禪，直逃禪耳。◯逃禪，猶云逃墨、逃楊，是逃而出，非逃而入。《杜臆》云：醉酒而悖其教，故曰逃禪。後人以學佛者爲逃禪，誤矣。
〚11-12〛斗酒百篇，言白之興豪而才敏。◯吳論：當時沉香亭之召，正眠酒家，白蓮池之召，扶以登舟，此兩述其事。酒中仙，兼述其語。
〚13-14〛旭書爲人傳頌，故以草聖比之。脫帽露頂，醉時豪放之狀。落紙雲煙，得意疾書之興。
〚15〛談論驚筵，得於醉後，見遂之卓然特異，非沉湎於醉鄕者。◯此詩參差多寡，句數不齊，但首尾中腰，各用兩句，前後或三或四，間錯成文，極變化而仍有條理。

【注釋】
〖1〗黃鶴注：蔡興宗《年譜》云天寶五載，而梁權道編在天寶十三載。按史：汝陽王天寶九載巳薨，賀知章天寶三載、李適之天寶五載、蘇晉開元二十二年，並巳歿。此詩當是天寶間追憶舊事而賦之，未詳何年。◯錢箋：《新書》云：白與賀知章、李適之、汝陽王璡、崔宗之、蘇晉、張旭、焦遂，爲酒中八仙人，此因杜詩附會耳。且旣云天寶初供奉，又云與蘇晉同遊，何自相矛盾也。◯蔡夢弼曰：按范傳正《李白新墓碑》：在長安時，時人以公及賀監、汝陽王、崔宗之、裴周南等八人爲酒中八仙。公此篇無裴，豈范別有稽耶？〘芸生堂本無「錢箋」二字，四庫本無此箋。〙
〖知章騎馬似乘船〗《舊唐書》：賀知章，會稽永興人，自號四明狂客，又稱祕書外監。醉後屬辭，動成巻軸，文不加點，咸有可觀。天寶三載，上疏請度爲道士，還鄕里。◯《越絕書》：夫越水行而山處，以船爲車，以楫爲馬。
〖眼花落井水底眠〗錢箋：眼花落井，如安眠於井底，乃極狀其醉態。胡夏客謂落井水眠，當是賀監實事，或偶然失足所致。◯吳均《雜句》：夢中難言見，終成亂眼花。張華詩：三雅來何遲，耳熱眼中花。◯《抱朴子》：余從祖仙公，每大醉，輒入深淵之底，一日許乃出。◯此條僞蘇注所引阮咸、王祥事，俱係妄撰，今削去。〘四庫本無此錢箋。〙
〖汝陽〗《舊書》：讓皇帝長子璡封汝陽郡王，與賀知章、褚庭誨爲詩酒之交。
〖三斗〗《抱朴子》：管輅傾酒三斗，而清辯綺粲。
〖道逢〗漢樂府《婦病行》：道逢親交。
〖麴車口流涎〗魏文帝《與吳質書》：葡萄釀以爲酒，甘於麯糱，道之已流㵪咽唾。㵪，同涎。陸機詩：目苦濁鏡口流涎。
〖酒泉〗《三秦記》：酒泉郡城下有金泉，泉味如酒，故名酒泉。《拾遺記》：羌人姚馥嗜酒，羣輩呼爲渴羌，晉武帝擢爲朝歌宰。辭曰：「請辭朝歌之縣，長充養馬之役，時賜美酒以樂餘年。」帝曰：「朝歌，紂之舊都，地有酒池，使老羌不復呼渴。」對曰：「老羌漸染王化，若歡酒池之役，更爲殷紂之民。」帝大悅，卽遷酒泉太守。◯此條僞蘇注所引北齊王詢及漢郭弘事，亦係妄撰。師氏又造爲舊史拾遺之說，並無根據。
〖左相〗《舊書》：李適之雅好賓友，飲酒一斗不亂，夜則燕賞，晝決公務。天寶元年，代牛仙客爲左丞相，與李林甫爭權不叶。五載，罷知政事，守太子少保。與親知歡會，賦詩曰：「避賢初罷相，樂聖且銜杯。爲問門前客，今朝幾個來？」七月，貶宜春太守，仰藥而卒。
〖費萬錢〗黃希曰：日費萬錢，餉客之用皆出於此是也。師氏謂：唐時酒價每斗三百錢，以萬錢計之，當飲三石三斗有餘，誤矣。據本傳，但云一斗不亂耳。◯《晉書》：何曾日食萬錢，猶言無下箸處。
〖飲如長鯨吸百川〗左思《吳都賦》：長鯨吞航，修鯢吐浪。木華《海賦》：魚則橫海之鯨，突兀孤游，噏波則洪漣踧蹜，吹潦則百川倒流。
〖銜杯樂聖稱避賢〗劉伶《酒德頌》：銜杯漱醪。◯《魏志》：醉客謂酒清者爲聖人，濁者爲賢人。◯《世說》：簡文曰：「請避賢路。」
〖宗之〗《舊書》：崔宗之，日用之子，襲封齊國公。《李白傳》：侍御史崔宗之，謫官金陵，與白詩酒倡和。
〖瀟灑〗《北山移文》：蕭灑出塵之想。
〖美少年〗阮籍詩：朝爲美少年。
〖舉觴〗《列子》：景公舉觴自罰。
〖白眼〗《晉書》：阮籍任情不羈，見禮俗之士，以白眼對之。
〖望青天〗《列子》：至人者上闞青天。
〖玉樹〗《甘泉賦》：翠玉樹之青蔥。《世說》：毛曾與夏侯玄共坐，時人謂蒹葭倚玉樹。
〖蘇晉〗《新唐書》：蘇晉，珦之子。數歲知爲文，房潁叔、王紹宗歎曰：「後來之王粲也。」舉進士，先天中爲中書舍人。玄宗監國，所下制命多晉及賈曾槀定。屢獻讜言，天子嘉允。歷戶、吏二部侍郎，終太子庶子。
〖長齋〗《續晉陽秋》：謝敷崇信釋氏，以長齋供養爲業。徐陵《雙林寺碑》：絕粒長齋。
〖繡佛〗《廣弘明集》：宋劉義隆時，靈鷲寺有羣燕共銜繡像委之堂內。據此則繡佛之製久矣。◯此條師氏謂晉得胡僧所繡彌勒佛事，亦屬僞撰。
〖李白〗《新唐書》：李白，興聖皇帝九世孫。天寶初，至長安，往見賀知章。知章見其文曰：「子謫仙人也。」言於玄宗，召見金鑾殿，奏頌一篇。帝賜食，親爲調羮，有詔供奉翰林。白猶與飲徒醉於市，帝坐沉香亭子，欲得白爲樂章。召入，而白已醉，左右以水頮面，稍解，援筆成文，婉麗精切，帝愛其才，數宴見。◯范傳正《李白新墓碑》：玄宗泛白蓮池，公不在宴。皇歡旣洽，召公作序。時公已被酒翰苑中，命高將軍扶以登舟。
〖一斗〗《史記·淳于髠傳》：臣飲一斗亦醉。
〖百篇〗《墨子》：周公朝讀百篇。
〖酒家〗《晉書》：顏延之爲始安郡，與淵明二萬錢，悉送酒家。
〖不上船〗錢箋：被酒不能上船，故須扶掖登舟，非竟不上船也。舊注以船爲衣領，不上船是披襟見帝，大謬。◯王濬表：先臣一日上其船。〘四庫本此錢箋。〙
〖酒中仙〗王績《醉鄕記》：中國以爲酒仙。
〖張旭〗《舊書》：吳郡張旭善草書，好酒，每醉後，號呼狂走，索筆揮灑，變化無窮，若有神助。《國史補》：旭飲酒輒草書，揮筆而大叫，以頭搵水墨中而書之，醒後自視，以爲神異。《金壺記》：旭官右率府長史。
〖三杯〗《漢書》：朱愽案上不過三杯。
〖草聖〗王愔《文章志》：後漢張芝好草書，學崔杜之法，韋仲將謂之草聖。
〖脫帽〗《古樂府》：少年見羅敷，脫帽著帩頭。
〖露頂〗《後漢·西域傳》：莫不露頂肘行。李頎贈旭詩：露頂據胡牀，長叫三五聲。
〖揮毫〗高允《徵士頌》：揮毫頌德。
〖落紙如雲煙〗宗欽《贈高允》詩：彈毫珠零，落紙錦粲。潘岳《楊荆州誄》：翰動若飛，落紙如雲。◯高彪詩：抗志凌雲煙。
〖焦遂〗袁郊《甘澤謠》：陶峴，開元中，家於崑山，自製三舟，客有前進士孟彥深、進士孟雲卿、布衣焦遂，各置僕妾，共載遊山水。
〖五斗〗《滑稽傳》：淳于髠曰：「朋友交遊，私情相語，飲不過五六斗，竟醉矣。」
〖卓然〗《漢·元帝紀》：卓然可觀。
〖雄辯〗庾信詩：高譚變白馬，雄辯塞飛狐。
〖四筵〗謝瞻詩：四筵霑芳醴。◯此條師氏所引口吃之說，亦屬妄撰。

【評論】
蔡絛《西清詩話》：此歌眠字、天字再押，前字三押，古未見其體。叔父元度云：歌分八篇，人人各異，雖重押韻無害，亦周詩分章之意也。〘「叔父元度」，中華版作「叔父叔度」。〙
唐汝詢曰：柏梁詩，人各說一句，八仙歌，人各記一章，特變其體耳，重韻何害。
王嗣奭《杜臆》曰：此係創格，前古無所因，後人不能學。描寫八公，各極生平醉趣，而都帶仙氣。或兩句，或三句、四句，如雲在晴空，巻舒自如，亦詩中之仙也。
吳見思曰：此詩一人一段，或短或長，似銘似贊，合之共爲一篇，分之各成一章，誠創格也。
舊刻《分類千家注》多載僞蘇注，大槪以杜句爲主，添設首尾，假託古人，初無其事。蔡傅卿編年千家本削去，最快。前輩如邵二泉、焦弱侯，多爲僞注所惑。後來《五車韻瑞》遂引作實事。張邇可《會粹》又本《韻瑞》，且於附會古人處妄添某史，可謂巧于緣飾矣。近日吳門所刻《庾開府文集》亦誤引僞注，沿訛不覺，亟當正之。此篇所引僞蘇注數條，槪從芟卻，不使惑人。
《容齋隨筆》曰：此詩樂聖避賢，乃引李適之詩語。別本誤以「避賢」爲「世賢」，絕無意義。世字又犯太宗御諱。《秦州雨晴》詩云：「天永秋云薄，從西萬里風。」謂秋天遼永，風從萬里而來，可謂廣大。而集中作「天水」，此乃秦州郡名。若用入此篇，其思致淺矣。《和李表丈早春作》云：「力疾坐清曉，來詩悲早春。」正答其意，而集中作來時，殊失所謂和篇本旨。
=====================================================
浦起龍《讀杜心解》1.226,PDF1.325,早稻田，哈佛
〚1〛八人中，歿於開、寶之間者四。鶴謂詩是天寶中追賦。
〚3〛《舊書》：賀知章，會稽永興人，自號四明狂客，又稱祕書外監。天寶三載，請度
爲道士，還鄕里。
〚4-5〛《舊書》：讓皇帝長子璡，封汝陽郡王，與賀知章、褚庭誨爲詩酒之交。《三
秦記》：酒泉郡城下，有金泉，味如酒。
〚6-7〛《舊書》：李適之，雅好賓客，飲酒一斗不亂。天寶元年，爲左丞相，五載罷。
賦詩曰：「避賢初罷相，樂聖且銜杯。爲問門前客，今朝幾個來。」
〚8-9〛《舊書》：崔宗之，日用之子，襲封齊公。《李白傳》：宗之與白，詩酒倡和。
〚10〛《唐書》：蘇晉，珦之子，數歲知爲文，官太子左庶子。師氏注：晉得胡僧慧澄
繡彌勒佛一本，寶之，曰：「是佛好飲米汁，願事之。」按：師注，朱氏駁其爲僞，然
《虞山集》襲用之，存攷可也。逃禪，卽是事佛。《杜臆》以背其教爲逃禪，穿鑿可笑。
〚11-12〛《唐書》：李白，興聖皇帝九世孫。賀知章見其文曰：「子謫仙人也。」
玄宗詔供奉翰林，猶與飲徒醉於市。帝坐沈香亭子，欲得白爲樂章。白已醉，左右以水頮
面，援筆成文。范正傳《白墓碑》：玄宗泛白蓮池，皇歡旣洽，召公作序。時已被酒，命
高將軍扶以登舟。
〚13-14〛《舊書》：吴郡張旭，善草書，每醉後，索筆揮灑，若有神助。《金壺
記》：旭官右率府長史。
〚15〛袁郊《甘澤謠》：陶峴，開元中，家於崑山。自製三舟，客有孟彥深、孟雲卿、
布衣焦遂，共載遊山水。

沈德潜曰：前不用起，後不用收，中間參差歷落，似八章，仍是一章。格法古未曾有。愚
按：此格亦從季札觀樂、羊欣論書，及詩之《柏梁臺》體化出。其寫各人醉趣，語亦不浪
下。知章必有醉而忘險之事，如公異日之醉爲馬墜也。以其爲南人，故以「乘船」比之。
「汝陽」，封號也，故以「移封酒泉」爲點綴。左相有《罷政》詩，卽用其語。宗之少年，
故曰「玉樹臨風」。蘇晉耽禪，故繫之「繡佛」。李白，詩仙也，故寓於詩。張旭，草聖
也，故寓於書。焦遂，國史無傳，而「卓然」「雄辯」之爲實錄，可以例推矣。卽此識移
掇不去之法。
◯寫來都有仙意。
=楊====================================================
楊倫《杜詩鏡銓》1.16,PDF1.86,早稻田2.12

【異文、夾注】
〖1〗飲中八仙歌

【評論】
=譯====================================================
韓成武、張志民《杜甫詩全譯》33,PDF103

【譯文】
〚3〛知章酒醉騎馬搖搖晃晃，像是坐上顛簸的船；醉眼昏花掉進井，索性睡在水裏邊。
〚4〛汝陽王喝了三斗以後才去見天子，路上遇到酒車，仍是饞口流涎，
〚5〛抱憾未能移封到酒泉。
〚6〛左丞相每天花費萬錢盡酒興，俯首痛飲如同長鯨吸百川。
〚7〛作詩言道：叨著酒杯，樂飲清酒，罷去相位，爲賢人讓路！
〚8〛崔宗之是個瀟灑壯美的少年，他鄙棄塵俗，性情傲岸，每當舉杯，便翻出白眼望青天，
〚9〛皎潔的身軀如玉樹，搖搖擺擺立風前。
〚10〛蘇晉持齋念經長在佛祖繡像前，卻敵不住美酒的誘惑，酒醉之後常把佛家戒律丟到腦後邊。
〚11〛李白一斗酒下肚，百首詩篇上筆端，酒醉之後便在長安街市酒館裏安眠，
〚12〛天子呼他上船賦詩他不情願，自稱是酒中的活神仙。
〚13〛張旭流傳著「三杯草聖」的美名，寫字時把帽子一脫，光頭露頂，哪管你王公大人在眼前！
〚14〛揮動大筆書狂草，紙上頓時起雲煙。
〚15〛焦遂喝上五斗酒，談話的興致才高漲，那雄辯的才能致使滿座皆驚歎。
=今====================================================
張志烈主編《杜詩全集（今注本）》1.44,PDF110

【注釋】
〖1〗這首詩大約是天寶五載（746）杜甫初到長安時作。賀知章等八人都喜歡喝酒，故戲題爲「飲中八仙」。八人中，蘇晉已死十多年，賀知章、李白也已離開長安，可見他們幷非同時都在長安。杜甫是從「飲酒」的角度把他們聯係在一起的，是追敘。詩中描寫了他們嗜酒和各自的醉態，勾勒了他們豪放不羈的性格，浪漫中不乏天眞。幷列分詠八人，各成一節，每人用二、三、四句不等；句句押韻，一韻到底，結構獨特、引人注目。
〖知章〗賀知章，字季眞，自號四明狂客。曾官至祕書監，天寶三載（744）辭官回家鄕會稽。他喜飲酒，性狂放，他意見李白，卽呼白爲謫仙人，解金龜換酒爲樂。
〖眼花〗醉後眼睛昏花。
〖落井〗跌進井中。
〖水底眠〗用葛玄醉後「輒入深淵之底」事以狀其醉態，事見《抱朴子·釋滯》與《神仙傳·葛玄》。
〖汝陽〗汝陽王李璡，唐玄宗的侄子。杜甫在長安時曾作過他的賓客。
〖斗〗一種大的酒器。
〖朝天〗上朝見君。
〖麴車〗載酒的車。
〖涎〗口水。
〖移封〗改變封地。
〖酒泉〗酒泉郡，在今甘肅酒泉縣，相傳郡城下有泉，味如酒，故名。
〖左相〗李適之於天寶元年（742）爲左丞相，五年（746）四月因李林甫的排擠而罷相，七月貶爲宜春太守，到任後仰藥而死。事見《舊唐書·李適之傳》。
〖長鯨〗鯨魚。古人以爲鯨魚能呼吸百川之水，此用來比喩李適之豪飲的狂態。
〖銜杯〗李適之被李林甫排擠罷相後，嘗作詩云：「避賢初罷相，樂聖且銜杯，爲問門前客，今朝幾個來？」這裏化用李適之詩句，說他雖罷相，但酒興未減。
〖樂聖〗愛酒之意。後指聖人，古代酒徒曾戲稱清酒爲「聖人」，濁酒爲「賢人」（《三國志·魏書·徐邈傳》）。
〖宗之〗崔宗之，開元初吏部尙書崔日用之子，開元末官右司郎中侍御史，後謫官金陵。他與李白交情甚厚。
〖瀟灑〗灑脫無拘束。
〖白眼〗晉代阮籍能作青白眼，對庸俗拘守禮法者，便用白眼看他，表示蔑視（《晉書·阮籍傳》）。
〖皎〗潔白。
〖玉樹〗比喩人容貌潔白清秀。
〖玉樹臨風〗形容醉態搖曳的樣子。
〖蘇晉〗進士出身，開元年間，曾任戶、吏兩部侍郎，太子庶子。傳附《新唐書·蘇珦傳》。
〖長齋〗長期齋戒，指佛教徒不吃葷，不喝酒等戒律。
〖繡佛〗繡的佛像。
〖逃禪〗指不守佛教的戒律。逃，逃跑、背離。
〖一斗詩百篇〗此作「斗酒詩百篇」。李肇《國史補》載：「白在翰林，多沉飲，玄宗命撰樂詞，醉不可待，以水沃之，白稍能動，索筆一揮數章，文不加點。」
〖酒家眠〗醉臥酒家。《新唐書·李白傳》：李白初至長安，玄宗召見，「賜食，親爲調羹。有詔供奉翰林，白猶與飲徒醉於市。」此卽所謂「長安市上酒家眠」。
〖天子〗玄宗。范傳正《李白新墓碑》記載：玄宗泛舟白蓮池，召李白作序，「時公（指李白）已被酒於翰苑中，命高將軍扶以登舟。」
〖張旭〗唐代著名書法家，吳人，嗜酒，善草書，時人稱之爲「草聖」。草聖，草書之聖。張旭「好酒，每醉後，號呼狂走，索筆揮灑，變化無端。」（《舊唐書·賀知章傳》），故謂「三杯草聖傳」。杜甫《楊監見示張旭草書圖》「斯人已云亡，草聖祕難得。」高適《醉後贈張九旭》：「興來書自聖，醉後語猶顛。」皆說張旭在當時卽有「草聖」之名。
〖脫帽露頂〗脫下頭巾，露出頭頂。張旭醉後，常以頭濡墨而書，世呼張顛。（《新唐書·文藝傳》）又李頎《贈張旭》：「露頂據胡牀，長叫三五聲。興來灑素壁，揮筆如流星。」
〖揮毫〗揮筆。
〖如雲煙〗形容張旭書法的生動奇詭，變化無窮。
〖焦遂〗事迹不詳，袁郊《甘澤謠》稱其爲「布衣」，可見未做過官。
〖卓然〗特出、獨異的樣子。
〖高談雄辯〗談興很高，善於辯論。
〖驚四筵〗使四座的人驚歎。

【大意】
〚3〛描寫賀知章的醉態：騎著馬搖來晃去像坐船一樣，醉眼昏花跌進井中安眠。
〚4-5〛指李璡痛飲後才上朝見君。璡在路上碰到酒車就流口水，恨不得改變封地到酒泉去。極寫李璡的好酒。
〚8.2〛寫崔宗之少年狂傲，自負不凡的樣子。
〚10〛寫蘇晉一面信佛持戒，一面又好酒貪杯。
〚11.1〛言李白文思敏捷。
〚12.1〛寫李白醉後狂放性格，連天子的尊嚴也不放在眼裏。
〚13〛寫張旭醉的豪放，不拘禮儀的神態，生動逼眞。
〚15〛焦遂喝了五斗酒之後方卓然而起，談興很高，對答如流，驚倒四座之人。
=訳===================================================
下定雅弘、松原 朗《杜甫全詩訳注》0036,1.122,1.216

【異文、夾注】
〖道逢麴車口流涎〗道逢麯車口流涎
〖宗之瀟灑美少年〗宗之蕭灑美少年

【注釋】
〖1〗八人の大酒飲みを仙人に見立てて歌った詩。天宝年間（七四二~七五六）に往時を追憶して作った。詳注一·八一、鈴木注一·七七。◯
〖知章〗賀知章（六五九~七四四）。会稽[]（浙江省紹興市）の人。文壇の重鎮であり、政治家としても高位に昇った。川が多い江南地方出身の賀知章は船に乗り慣れているので、ここでは乗馬の様子を乗船になぞらえた。◯
〖水底〗水の中。「底」はそこではなくなかの意。宇野直人「水底の眠り——詩に見える方位詞「底」の附帯観念について」（『中国詩文論叢』第六集）参照。◯
〖汝陽〗李璡（？~七五〇）。皇族で玄宗皇帝（⮕「人物説明」）の甥。汝陽（河南省）の王に封ぜられた。◯
〖斗〗容量の単位。一斗は約五·九リッ卜ル。◯
〖汝朝天〗朝廷に参内して天子に謁見する。◯
〖麴車〗酒の原料となる麹[]を載せた車。一説に、酒を載せた車（『李寿松注』五五頁）。◯
〖酒泉〗酒泉郡（甘粛省）。その地に酒のような味の泉が湧いたことが地名の由来。酒好きで有名な西晋の姚馥[]が、朝歌[]（河南省）の長官に任命されたのを辞退し、酒泉に任地を遷してもらった故事を踏まえる（『拾遣記』巻九）。◯
〖左相〗李適之[]（六九四~七四七）。天宝元年（七四二）に左丞相となったが、天宝五載（七四六）に李林甫[]（⮕「人物説明」）に陥れられて辞任に追いこまれ、左遷先で死を賜った。酒を一斗飲んでも乱れないほどの酒豪で、夜[]ごとに宴会を開いたという（『旧唐書』巻九九「李適之伝」）。◯
〖興〗酒興。酒に酔って気持ちよくなること。一説に、起床する（『吉川注』筑摩版第一冊）。◯
〖銜杯樂聖稱避賢〗この句は、李適之が左丞相を辞めた直後に作った詩句「賢[]を避[]けて初[]めて相[]を罷[]め、聖[]を楽[]しみて且[]く杯[]を銜[]む」を踏まえる。「聖」と「賢」は清酒と濁酒をそれぞれ指す隠語。魏の曹操が禁酒令を出した時、酒飲みたちは清酒を「聖人」、濁酒を「賢人」と隠語で呼んで、こっそり酒を飲んだ（『三国志』巻二七「徐邈[]伝」）。また、「避賢」には「賢人に道を譲る」という意味もある（『世説新語』黜免[]）。◯
〖宗之〗崔宗之[]（生没年未詳）。玄宗の即位に功労のあった崔日用[]の子で、李白と親交があった。◯
〖瀟灑〗洒脱。垢抜けていて俗気がない様子。双声語「ショウシヤ」。◯
〖白眼〗白目。魏の阮籍[]（⮕「人物説明」）は凡俗の客が来ると白目をむいて応対したことから（『晋書』巻四九「阮籍伝」）、世俗を軽んじた傲岸不遜な目つき。◯
〖玉樹〗玉でできた美しい樹木。魏の夏侯玄[]はその美しい容姿を玉樹に喩えられた（『世説新語』容止）。
〖蘇晉〗玄宗の治世前期の政治家。若年より文才にも恵まれていた。開元二十二年（七三四）没。◯
〖長齋〗長い期間にわたって肉食と飲酒を断ち、身心を清める。◯
〖繡佛〗布地に刺繡で描き出した仏の像。◯
〖逃禪〗禅の戒律に背く。一説に、禅の世界に逃げこむ（『九家注』巻二）。◯
〖李白〗盛唐の詩人（⮕「人物説明」）。賀知章は李白を「謫[]仙人[]（地上に追放された仙人）」と呼んでその才能を高く評価した。◯
〖長安市上酒家眠〗玄宗が翰林[]供奉[]の李白を召し出して詩を作らせようとしたところ、酒屋で泥酔していた故事を踏まえる（『新唐書』巻二〇二「李白伝」）。「市」は長安の東西に一ヵ所ずつあった盛り場、「東市」と「西市」。◯
〖天子呼來不上船〗宮中の池で舟遊びをしていた玄宗が李白を召して文を作らせようとしたものの、泥酔していた李白は一人で舟にも乗れなかった故事を踏まえる（唐·范伝正「贈左拾遺翰林学士李公新墓碑」）。◯
〖臣〗皇帝に対して臣下が用いる一人称代名詞。◯
〖張旭〗盛唐の書家（⮕「人物説明」）。草書を得意とした。◯
〖草聖〗草書の達人に対する美称。後漢の張芝[]は草書の達人として知られ、「草聖」と呼ばれた（詳注の引く『文章志』）。◯
〖脫帽露頂〗頭巾を脱いで頭のてっぺんを露出させる。礼法に反した行為。張旭は酒に酔うたびに毛筆を揮って大声で叫び、頭を墨に浸して髪で書した（『唐国史補』巻上）。ここでの「露頂」は頭髪を筆代わりにして書く行為を意識したものか。◯
〖焦遂〗盛唐の人物。詳しい事跡は不明。唐の袁郊[]『甘沢[]謡[]』によると、杜甫の友人孟雲卿[]と親交があった。◯
〖四筵〗四方に敷いた宴席のむしろ。転じて、そこにいる一座の人々。

【譯文】
〚3〛賀知章[]が酔って馬に乗る様子はまるで船に心地よく揺られているかのようであり、目がちらついて井戸に落ちても気にせず水の中で眠ってしまう。◯
〚4〛汝陽王[]の李璡[]は三斗[]の酒を飲んでからやっと朝廷に参内し、道すがら麹[]を積んだ車に出くわすと口からよだれを垂らしては、◯
〚5〛領地を酒泉に遷してもらえないのを残念がっている。◯
〚6〛左[]丞相[]の李適之[]は酔って心地[]よくなるために毎日一万銭ものお金を使い、巨大な鯨があらゆる川の水を吸いこむように酒を飲んで、◯
〚7〛杯を口にしながら「聖なる清酒はたしなむけれど賢なる濁酒は遠慮したい」などといっている。◯
〚8〛崔宗之[]は垢抜けた美青年であり、酒杯をかかげては白目をむいて青空を眺め、◯
〚9〛酔っばらったその様子は輝いて風に揺られる玉の樹のようだ。◯
〚10〛蘇晋[]は仏像の刺繡の前で長い期間にわたって精進[]しているが、しばしば酔つぱらって禅の戒律に背いてばかりいる。◯
〚11〛李白は一斗の酒を飲み干すうちに詩が百篇できるほどの才を持ち、長安の盛[]り場[ば]にある酒屋で眠りこけている。◯
〚12〛陛下に召し出されても一人で舟に乗ることすらでさず、「私めは酒びたりの仙人でございます」などと自分で名乗っている。◯
〚13〛張旭[]は酒を三杯もひっかけると「草聖[]」と評判になるような草書を書き上げ、王公貴人の前でも平気で頭巾[]をとって頭のてっペんをむき出しにする。◯
〚14〛毛筆を揮[]って紙に下ろすとたちまち字が雲や霞[]のように浮かび上がる。◯
〚15〛焦遂は五斗の酒を飲むとようやく飛び抜けた才能がほとばしり、堂々たる議論と力強い弁舌によって満座の人々を圧倒する。◯
=====================================================
講1/122,仇1/81,校1/136,虎1/77,全33,新1/54,今1/44,趙1/37,臆12,心1/226,鏡16,銭1/21,洙0125,唐7/2259
