0144 今夕行

今夕何夕歲云徂，更長燭明不可孤。
咸陽客舍一事無，相與博塞爲歡娛。
馮陵大叫呼五白，袒跣不肯成梟盧。
英雄有時亦如此，邂逅豈卽非良圖。
君莫笑劉毅從來布衣願，家無儋石輸百萬。
=====================================================
〚〛
〚7〛儋石，兩石，十斗爲一石。
=粵====================================================
陳永明《杜甫全集粵音注音》

【注音】
今夕行
gam1 zik6 hang4

今夕何夕歲云徂，更長燭明不可孤。
gam1 zik6 ho4 zik6 seoi3 wan4 cou4, gang1 coeng4 zuk1 ming4 bat1 ho2 gu1
-----------------------------------------------------
咸陽客舍一事無，相與博塞爲歡娛。
haam4 joeng4 haak3 se3 jat1 si6 mou4, soeng1 jyu5 bok3 coi3 wai4 fun1 jyu4 
-----------------------------------------------------
馮陵大叫呼五白，袒跣不肯成梟盧。
pang4 ling4 daai6 giu3 fu1 ng5 baak6, taan2 sin2 bat1 hang2 sing4 hiu1 lou4
-----------------------------------------------------
英雄有時亦如此，邂逅豈卽非良圖。
jing1 hung4 jau5 si4 jik6 jyu4 ci2, haai5 hau6 hei2 zik1 fei1 loeng4 tou4
-----------------------------------------------------
君莫笑劉毅從來布衣願，家無儋石輸百萬。
gwan1 mok6 siu3 lau4 ngai6 cung4 loi4 bou3 ji1 jyun6, gaa1 mou4 daam1 daam3 syu1 baak3 maan6

【韻部】
〚3-6〛上平聲七虞
〚3.1.7〛徂：虞韻
〚3.2.7〛孤：虞韻
〚4.1.7〛無：虞韻
〚4.2.7〛娛：虞韻
〚5.2.7〛盧：虞韻
〚6.2.7〛圖：虞韻
〚7〛去聲十四願
〚7.1.10〛願：願韻
〚7.2.7〛萬：願韻

【體裁】
七古

【按語】
樗，syu1。樗蒲，古代一種賭博遊戲。

【其他】
1. 嵕，zung1。
2. 雉，zi6。
3. 枲，sai2、saai2。
=典====================================================
《引典出處》

【注釋】
〖今夕何夕歲云徂〗《詩經·唐風·綢繆》：今夕何夕，見此良人。
〖更長燭明不可孤〗宋玉《招魂》：娛酒不廢，沉日夜些。蘭膏明燭，華鐙錯些。◯李陵《答蘇武書》：陵雖孤恩，漢亦負德。
〖咸陽客舍一事無〗《樂府詩集·梁·吳筠·行路難》：君不見長安客舍門，倡家少女名桃根。（《玉臺新詠》此詩列於費昶之下）
〖相與博塞爲歡娛〗《藝文類聚·巧藝部·博》：尹文子曰。博盡關塞之宜。得周通之路。而不能制齒之大小。在遇者也。◯《說文》：行棊相塞謂之簺。◯《藝文類聚·巧藝部·塞》：《說苑》曰：塞，行棋相塞謂之塞也。《管子》曰：秋行五政，一曰秋禁，二曰博塞。◯《莊子·騈拇》：臧與穀，二人相與牧羊，而俱亡其羊。問臧奚事，則挾筴讀書；問穀奚事，則博塞以遊。二人者，事業不同，其於亡羊，均也。◯《漢書·吾丘壽王傳》：吾丘壽王，字子贛，趙人也。年少，以善格五召待詔。
〖馮陵大叫呼五白〗
〖袒跣不肯成梟盧〗宋玉《招魂》：菎蔽象棋，有六簙些。分曹並進，遒相迫些。成梟而牟，呼五白些。晉制犀比，費白日些。◯《晉書·列傳·劉毅傳》：後於東府聚樗蒱大擲，一判應至數百萬，餘人並黑犢以還，唯劉裕及毅在後。毅次擲得雉，大喜，褰衣繞床，叫謂同坐曰：「非不能盧，不事此耳。」裕惡之，因挼五木久之，曰：「老兄試爲卿答。」旣而四子俱黑，其一子轉躍未定，裕厲聲喝之，卽成盧焉。毅意殊不快，然素黑，其面如鐵色焉，而乃和言曰：「亦知公不能以此見借！」旣出西籓，雖上流分陝，而頓失內權，又頗自嫌事計，故欲擅其威強，伺隙圖裕，以至於敗。◯《韓非子·外儲說左下》：齊宣王問匡倩曰：「儒者博乎？」曰：「不也。」王曰：「何也？」匡倩對曰：「博貴梟，勝者必殺梟。殺梟者，是殺所貴也。儒者以爲害義，故不博也。」◯《全史宮詞·卷十·十六國》：《十六國春秋·後燕錄》載﹐初﹐寶在長安﹐與韓黃李根等因宴以樗蒲爲戲。寶危坐整容誓之曰：「世云樗蒲有神﹐若富貴可期﹐頻得三盧。」於是﹐三擲盡盧﹐故云「五柳之祥」。◯《世說新語·任誕》：桓宣武少家貧，戲大輸，債主敦求甚切，思自振之方，莫知所出。陳郡袁躭，俊邁多能。宣武欲求救於躭，躭時居艱，恐致疑，試以告焉。應聲便許，略無嫌吝。遂變服懷布帽隨溫去，與債主戲。躭素有蓺名，債主就局曰：「汝故當不辦作袁彥道邪？」遂共戲。十萬一擲，直上百萬數。投馬絕叫，傍若無人，探布帽擲對人曰：「汝竟識袁彥道不？」[郭子曰：「桓公樗蒱，失數百斛米，求救於袁耽。耽在艱中，便云：『大快。我必作采，卿但大喚。』即脫其衰，共出門去。覺頭上有布帽，擲去，箸小帽。既戲，袁形勢呼袒，擲必盧雉，二人齊叫，敵家頃刻失數百萬也。」]
〖英雄有時亦如此〗
〖邂逅豈卽非良圖〗
〖君莫笑劉毅從來布衣願〗
〖家無儋石輸百萬〗《南史·宋本紀上》：玄曰：「劉裕足爲一世之雄，劉毅家無儋石之儲，摴蒱一擲百萬，何無忌，劉牢之之外甥，酷似其舅，共舉大事，何謂無成。」◯《漢書·蒯通傳》：聽者，事之候也；計者，存亡之機也。夫隨廝養之役者，失萬乘之權；守儋石之祿者，闕卿相之位。計誠知之，而決弗敢行者，百事之禍也。◯《兩漢博聞·儋石之祿》：「守儋石之祿者，闕卿相之位。」應劭曰：「齊人名小罌爲儋，受一斛。」晉灼曰：「石，斗石也。」師古曰：「儋音都濫反。或曰，儋者，一人之所負擔也。」
=郭====================================================
郭知達《新刊校定集注杜詩》臺PDF1.104,中PDF2.42,四1068-12

【異文、夾注】
〖今夕何夕歲云徂〗今夕何夕歳云徂
〖相與博塞爲歡娛〗相與博塞[一云賭博]爲歡娛
〖馮陵大叫呼五白〗馮陵大呌呼五白
〖邂逅豈卽非良圖〗邂逅豈即非良圖

【注釋】
〖今夕何夕歲云徂〗《唐詩·綢繆》云：今夕何夕，見此良人。韋孟《諷諫詩》：歲月其徂，年其逮耇。
〖更長燭明不可孤〗宋玉《招魂》：娛酒不廢，沉日夜。蘭膏明燭，華鐙錯。◯趙云：孤乃孤負之孤。李陵《書》：陵雖孤恩，漢亦負德是也。
〖咸陽客舍一事無〗趙云：梁吳筠詩：君不見長安客舍門。
〖相與博塞爲歡娛〗《說文》曰：博，局戲，六著十二棊。古者烏曹作博。尹學曰：博，盡關塞之宜，得周通之路。《說苑》曰：塞，行棋相塞謂之塞也。《管子》曰：秋行五政。一曰秋禁，博塞也。《莊子》：問穀奚事，博塞以遊。◯趙云：陸德明注《莊子》引：「吾丘壽王以善格五待詔，謂博塞也。」
〖袒跣不肯成梟盧〗一作牟。《招魂》曰：菎蔽象棊，有六博，分曹並進，遒相迫。成梟而牟，呼五白。晉制犀比，費白日。宋劉毅於東府聚樗蒲，大擲，餘人並黑犢以還，唯劉裕及毅次擲雉，大喜，褰衣繞床呌謂同坐曰：非不能盧。不事此耳！裕惡之。因投五木，久之曰：老兄試爲卿荅。旣而四子俱黑，其一子轉躍未定。裕厲聲喝之，卽成盧。毅意殊不快也。梟，勝也。倍勝爲牟。五白，博齒也。◯趙云：《楚辭·招魂》有成梟而牟呼五白。其注云：五白，五木也。梟，勝也。盧，勝之名也。《韓非子》載：匡倩對齊宣王之語曰：博者貴梟。劉毅與劉裕樗蒲。裕厲聲叱，五木卽成盧。又慕容寶與韓黃李根等樗蒲，寶危坐誓之曰：世言樗蒲有神。若富貴可期，頻得三盧。於是三擲盡盧。《世說》：袁彥道代桓溫。彥道曰：卿但大喚，必作采。於是呼祖，擲必盧雉。二人齊叫，敵家頃刻失數百萬。
〖邂逅豈卽非良圖〗趙云：如劉裕、劉毅、慕容寶等，皆一世英雄，如此蒲博，則今夕邂逅相遇，未必非良圖。所謂良圖，則毅、裕以卜成事，寶以卜富貴也。良圖，敢不良圖也。
〖家無儋石輸百萬〗《南史》載桓玄聞劉毅起兵曰：毅家無儋石之儲，樗蒲一擲百萬。共舉大事，何謂無成？《前漢·蒯通傳》：守儋石之儲者，闕卿相之位。應劭曰：齊人名小甖爲儋。石，受斛。師古曰：儋，都濫反。或曰：儋者，一人之所負儋也。◯《杜補遺》：《明帝紀》：家靡儋石之儲。注：《前漢音義》曰：儋，丁濫反，言一石之儲。《方言》作儋，云：齊東海岱之間謂之儋。郭璞云：所謂家無儋石之儲者也。埤蒼曰：大罌也，或作甔，丁甘切。新添：《魏書》：華歆清貧，家無儋石之儲。
=黃====================================================
黃希、黃鶴《黃氏補千家註紀年杜工部詩史》PDF110

【異文、夾注】
〖1〗今夕行[天寶五載作]
〖相與博塞爲歡娛〗相與博塞[洙曰：一云賭博]爲歡娛

【注釋】
〖1〗補注：鶴曰：以咸陽客舍一事無，當是天寶五載自齊趙西歸至咸陽時作。
〖今夕何夕歲云徂〗洙曰：唐詩《綢繆》云：今夕何夕，見此良人。韋孟《諷諫》詩：歲月其徂，年其逮耇。鮑曰：謂除夕也。若曰歲月其徂，同一冬可耳。指今夕爲歲徂，其除夕明矣。
〖更長燭明不可孤〗洙曰：宋玉《招魂》：娛酒不廢，沉日夜些。蘭膏明燭，華燈錯些。趙曰：孤負之孤，《李陵書》：陵雖孤恩，漢亦負德是也。師曰：今世誤多用辜字，殊不知辜乃辜罪之辜，而非孤負之孤。
〖相與博塞爲歡娛〗洙曰：《說文》曰：博，局戲，六著十二棋。古者烏曹作博。尹文子曰：博盡關塞之宜，得周通之路。《說苑》曰：塞，行棋相塞，謂之塞也。《管子》曰：秋行五政，一曰秋禁博塞也。《莊子》：問穀奚事，博塞以遊。塞，先代反。師曰：《漢書》注云：行棋也。行棋子以相塞，卽今世取棋也。
〖馮陵大叫呼五白〗師曰：五白，卽今之骰子。李白詩有連呼五白行六博，蓋古人用六隻骰，今人亦然。
〖袒跣不肯成梟盧〗洙曰：一作牟。《招魂》曰：「菎蔽象棊，有六簙，分曹並進，遒相迫，成梟而牟，呼五白。晉制犀比，費白日。」宋劉毅，字希樂，於東府聚樗蒲，大擲，一判應至數百萬，餘人並黑犢以還，唯劉裕及毅在後。毅次擲得雉，大喜，褰衣繞牀叫謂同坐曰：非不能盧，不事此耳。裕惡之，因援五木，久之，曰：老兄試爲卿答。旣而四子俱黑，其一子轉躍未定，裕厲聲喝之，卽成盧，毅意殊不快也。梟，勝也，借勝爲牟。五白，博齒也。趙曰：《楚辭·招魂》有成梟而牟呼五白。注：五白，五木也。梟，勝也。盧，勝之名也。《韓非子》載匡倩對齊宣王之語曰：博者貴梟。又，慕容寶與黃李根等樗蒲，寶危坐誓之曰：世言樗蒲有神，若富貴可期，頻得三盧。於是三擲盡盧。袒跣，大叫也。◯補注：鶴曰：趙注乃引宋玉《招魂》，其注：倍勝爲牟，梟當成牟，又呼五白，以助投也。五白，博齒也，初不云是五木。
〖邂逅豈卽非良圖〗趙曰：如劉裕、劉毅、慕容等，皆一世英雄，猶如此蒲博，則今夕邂逅相遇，未必非良圖。所謂良圖，則毅、裕以卜成事，寶以卜富貴也。
〖家無儋石輸百萬〗洙曰：《南史》：桓玄聞劉毅起兵，曰：毅家無儋石之儲，樗蒲一擲百萬，共舉大事，何謂無成？《前漢·蒯通傳》：守儋石之儲者，闕卿相之位。應劭曰：齊人名小甕爲儋石，受二斛。晉灼曰：石，斗石也。師古曰：儋者，一人所負儋也。師曰：詩言及此，蓋以博奕者，世之所賤，以爲不美之事。甫以客舍歡笑，無害於理，孰謂非良圖乎？儋石，言一儋石儲。無儋石，家至貧也。劉毅家無儋石，一擲百萬，其志已見於布衣窮時，及後舉大事，無不如志。由此推之，人之志量其可已耶？甫貧賤中雖有大志，柰何時命不利，此所以有喩乎袒跣不肯成梟盧也。

【永明校記】
「袒跣不肯成梟盧」注引《招魂》：「菎蔽象棊，有六簙些。分曹並進，遒相迫些。成梟而牟，呼五白些。晉制犀比，費白日些。」（清吳文英《屈騷指掌》「菎」作「琨」），山東省博物館藏元刻本「簙」作「博」，四庫本「菎」作「箟」、「蔽」作「𥳆」。
=蕭====================================================
蕭滌非主編《杜甫全集校注》1.144,djvu321

【異文、夾注】
〖爲歡娛〗為歡娱
〖卽〗即

【注釋】
〖1〗黃鶴曰：「以『咸陽客舍一事無』，當是天寶五載自齊趙西謂至咸陽時作。」仇注：「此詩見少年豪放之意，除夕博戲，呼白而不成梟，因作自解之詞。」許寶善曰：「此詩亦於無聊中寓磊落自喜之意。」
《詩·唐風·綢繆》：「今夕何夕？」
徂，往也。《分門集注》引鮑云：「指今夕爲歲徂，其除夕明矣。」
不可孤，趙次公曰：「孤乃孤負之孤。」《分門集注》引師曰：「今世誤，多用『辜』字，殊不知『辜』乃『辜罪』之『辜』，而非『孤負』之『孤』。」仇注：「言不負此夕。」
咸陽，卽今陝西咸陽市，《長安志》卷十三引《三秦記》：「咸陽，秦所都，在九嵕山南，渭水北，山水倶陽，故名。」
博塞，亦作簙簺，古之局戲也，亦樗蒲之類。《莊子·騈拇》：「問穀奚事，則博塞以遊。」成玄英疏：「行五道而投瓊曰博，不投瓊曰塞。」
馮陵，同憑陵，意氣發揚貌。
跣，赤腳也。袒跣，袒臂跣足。
大叫，《世說新語·文學》劉孝標注引《郭子》：「桓公樗蒲失數百斛米，求救於袁耽。耽在艱也，便云：「大快！我必作采，卿但大喚，卽脫其衰。」共出門去，覺頭上有布帽，擲去，著小帽。旣戲，袁形勢平，桓擲必盧雉，二人齊叫，敵家頃刻失數百萬也。」
五白，《楚謂·招魂》：「成梟而牟，呼五白些。」古時博具名，卽五木之戲。程大昌曰：「古惟斲木爲子，一具凡五子，故名五木。後世轉而用石，用玉，用象，用骨。」（《演繁露》卷六）《分門集注》引師曰：「五白，卽今之骰子。」
梟盧，古時博戲樗蒲之二勝采名，幺爲梟，最勝；六爲盧，次之。不肯成，謂不能取勝。汪灝曰：「不肯成梟盧，是公博而輸矣，故下文亦以古人之輸者自比。」
邂逅，謂偶然遇時也。
豈卽，猶未必也。
左思《詠史詩》：「夢想騁良圖。」趙次公曰：「如劉裕、劉毅、慕容寶等，皆一世英雄。如此蒲博，則今夕邂逅相遇，未必非良圖。所謂良圖，則毅、裕以ト成事，寶以卜富貴也。」周甸曰：「言英雄所爲，亦有如博采之不肯梟盧者，然亦偶然爾，豈可便以爲不善。」
布衣，平民之代稱。桓寬《鹽鐵論·散不足》：「古者庶人耋老而後衣絲，其餘則麻枲而已，故命曰布衣。」《晉書·劉毅傳》：「後於東府聚樗蒲大擲，一判應至數百萬，餘人並黑犢以還，惟劉裕及毅在後。毅次擲得雉，大喜，褰衣繞牀，叫謂同坐曰：『非不能盧，不事此耳。』裕惡之，因挼五木久之，曰：『老兄試爲卿答。』旣而四子倶黑，其一子轉躍未定，裕厲聲喝之，卽成盧焉。」朱注：「不肯成梟盧，正用劉毅事。兼舉六博之梟者，以樗蒲本博類也。昌黎詩：『六博在一擲，梟盧叱迴旋。』語與此同。」《晉書·慕容垂傳》：「初。（慕容）寶在長安，與韓黃、李根等因讌樗蒲，寶危坐整容，誓之曰：『世云樗蒲有神，豈虛也哉！若富貴可期，頻得三盧。』於是三擲盡盧，寶拜而受賜，故云五木之祥。」
儋石，儋通「甔」。儋容一石，故稱儋石。《漢書·揚雄傳》：「家產不過十金，乏無儋石之儲，晏如也。」《晉書·何無忌傳》、《南史·宋本紀上》倶載桓玄語曰：「劉毅家無儋石之儲，樗蒲一擲百萬。」周甸曰：「喩己雖貧賤，而志自豪壯，若劉毅然，他日未可量也。」

【評論】
陳巖肖曰：澄江朱正民舉直嘗云：「少陵《今夕行》，措意不苛。其語云：『今夕何夕歲云祖』，則言歲除夜也；『更長燭明不可孤』，則言夜永人多守歲不寐，當有以自遣也；『咸陽客舍一事無』，則言旅中少況，且無幹也；『相與博塞爲歡娯』，則言爲此猶賢乎己也。蓋謂窮冬佳節，旅中永夕無事，方可爲此自遣耳，他時不可也，」則正民觀少陵詩，亦不苟矣。（《庚溪詩話》卷上）
陳式曰：詩爲博塞之詩，而題第曰《今夕行》，今夕以明事之出於偶然，蓋極雅而極正者矣。（《問齋杜意》卷一）
盧元昌曰：此章公借博塞見志，著眼「布衣願」三字。古來惟布衣願最迂最奢，如空桑人，抱耒而任天下；隆中人，躬耕而定三分。卽如公嘗自言曰：「許身一何愚，自比稷與契。」「致君堯舜上，立使風俗淳。」「安得壯士挽天河，洗淨甲兵長不用。」「安得廣廈千萬間，大庇天下寒士皆歡顏。」無非布衣願也。（《杜詩闡》卷一）
何焯曰：今之輸後之贏者也。進者乃退，退者眞進，笑者無遠見耳。只說半面有味。（《義門讀書記·杜工部集》）

【備考】
郭曾炘曰：博塞五白，注家解說多不明瞭。錢箋云：宋玉《招魂》：「成梟而牟，呼五白些。」王逸注：倍勝爲牟，五白，博齒也。言己棊已梟，當成牟勝，故呼五白以助投也。程大昌謂五白非樗蒲所貴，不知何以云呼五白。又《韓子》有殺梟之說，梟固爲善齒，而殺梟又當得雋，則梟之采品非盧比。老杜槪言梟盧，亦恐未詳。按成梟五白，原本《招魂》，詞人引據，遞相祖述。大昌之論，斯爲固矣。仇注引《唐國史補》：崔師本好爲古樗蒲，其法三分其子三百六十，限以二關，人執六馬，其骰五枚，上黑下白，黑有刻二爲犢，白者刻二爲雉，擲之全黑爲盧，二雉三黑爲雉，二犢三白爲犢，全白爲白，四者，貴采也。開、塞、㙮、禿、撅、梟六者，雜采也。貴采得連擲，得打馬，得過關，餘下則否。程大昌《演繁露》言：五木之製亦謂一具，凡五子悉爲兩面，一面塗黑畫犢，一面塗白畫雉，凡投子者五皆現黑名盧，爲最高之采，四黑一白名雉，比盧降一等，自此以降，白黑相雜，每每不同，三黑三白爲犍，爲惡齒。與《國史補》微有不同。炘按：博塞樗蒲定非一例。古今博戲隨時翻新，卽如明人盛行馬弔，今其譜已不傳。王逸《楚詞》之注必不可通於唐宋以後，詩人引用所及，固不必爲之一一考據分明，牧齋以大昌爲固，誠通論也。又此二句亦兼用劉裕事，觀詩中「英雄有時亦如此」句可見。（《讀杜劄記》）
=全====================================================
《全唐詩》7.2254,PDF7.33,《御製全唐詩》2370

【異文、夾注】
〖1〗今夕行[原注。自齊趙西歸至咸陽作。]
〖博塞〗博塞[一作賭博]
〖呼五白〗呼五白。[招魂。成梟而牟。呼五白些。五白、梟、盧、雉。皆博齒也。]*
〖梟盧〗梟盧[一作牟]

【永明校記】
《御製全唐詩》
〚5.2.4〛肯作肻
〚6.2.4〛卽作即
=名====================================================
《名家注評全唐詩》344,PDF402

【注釋】
〖徂〗往。今夕爲歲徂，當卽除夕。
〖博塞〗古六博和格五等博戲。
〖馮陵〗意氣風發。
〖五白〗古時博具名，卽五木之戲，俗稱骰子。
〖袒跣〗袒臂跣足。
〖梟盧〗古時博戲樗蒲之二勝彩名，幺爲梟，最勝；六爲盧，次之。
〖劉毅〗《晉書·劉毅傳》：毅於東堂聚樗蒲大擲，一判應至數百萬，餘人並黑犢以還，惟劉裕及毅在後。毅次擲得雉，大喜，繞牀叫謂同坐曰：「非不能盧，不事此耳。」裕惡之，因桵五木久之，曰：「老兄試爲卿答。」旣而四子俱黑，一子轉躍未定，裕厲聲喝之，卽成盧。
〖儋石〗儋，古時壇子一類瓦器。儋容一石，故稱。

【評論】
陳巖肖《庚溪詩話》：澄江朱正民曰：今夕歲徂；値除夜也。更長燭明，夜守歲也。客舍無事而博塞，旅中借以遣興也，在他時則不暇爲此矣。不可孤，言不負此夕。馮陵，意氣發揚貌。袒跣，袒臂跣足也。
王嗣奭《杜臆》：邂逅良圖，謂失意中偶然遭遇，便成良緣，此貧人意想之詞。
仇兆鰲《杜詩詳註》：此詩見少年豪放之意。除夕博戲，呼白而不成梟，因作自解之詞。末引劉毅輸錢，以見英雄得失，不繫乎此也。
=奭====================================================
王嗣奭《杜臆》10,PDF63,16,PDF1.59

【評論】
此詩眞有英雄氣。最妙在「邂逅」一句，「邂逅」謂偶然遇時也。窮人妄想，往往如此。又妙在結語，謂擲輸百萬，未嘗非英雄也。
=====================================================
錢謙益《錢注杜詩》
=仇====================================================
仇兆鰲《杜詩詳註》1.58,PDF1.131,津PDF2.40,PDF1.132

【異文、夾注】
〖更長燭明不可孤〗更[平聲]長燭明不可孤
〖相與博塞爲歡娛〗相與博塞[蘇代切。一作賭博]爲歡娛
〖馮陵大叫呼五白〗馮[音慿]陵大叫呼[去聲]五白
〖袒跣不肯成梟盧〗袒跣不肯成梟盧[一作牟]
〖家無儋石輸百萬〗家無儋[都檻切]石輸百萬

【大意】
此詩見少年豪放之意。除夕博戲，呼白而不成梟，因作自解之詞。末引劉毅輸錢，以見英雄得失，不係乎此也。◯《庚溪詩話》：澄江朱正民曰：今夕歲徂，値除夜也。更長燭明，夜守歲也。客舍無事而博塞，旅中借以遣興也，在他時則不暇爲此矣。◯不可孤，言不負此夕。馮陵，意氣發揚貌。袒跣，袒臂跣足也。◯《杜臆》：邂逅良圖，謂失意中偶然遭遇，便成良緣，此貧人意想之詞。

【注釋】
〖1〗鶴注：詩言「咸陽客舍一事無」，當是天寶五年，自齊趙西歸至長安時作。
〖今夕何夕〗《詩》：今夕何夕。
〖歲云徂〗韋孟詩：歲月其徂，年其逮耈。
〖燭明〗《楚辭》：蘭膏明燭，華燈錯些。
〖咸陽〗《三輔黃圖》：秦都咸陽，山水俱在其南，故名咸陽。◯《唐書》：武徳元年，析涇陽始平置咸陽縣，屬京兆府。◯潘岳議：客舍灑掃，以待征旅。
〖相與博塞爲歡娛〗《莊子》：問榖何事，則博塞以遊。◯蘇武詩：歡娛在今夕。
〖馮陵〗《左傳》：馮陵我城郭。
〖大叫〗《英雄記·公孫瓚傳》：揚塵大叫，直前衝突。
〖呼五白〗《招魂》：成梟而牟，呼五白些。
〖袒跣〗《吳越春秋》：肉袒徒跣。後漢杜篤《論都賦》：莫不袒跣稽顙。
〖英雄〗應劭《人物志》：草之秀者爲英，獸之特者爲雄。故人之文武茂異，取名於此。聰明秀出謂之英，胆力過人謂之雄。陸機詩：英雄有屯邅。
〖邂逅〗《詩》：邂逅相遇。
〖良圖〗陸機詩：行矣勉良圖。
〖劉毅〗《晉書·劉毅傳》：毅於東堂聚樗蒱大擲，一判應至數百萬，餘人並黒犢以還，惟劉裕及毅在後。毅次擲得雉，大喜，繞牀叫謂同坐曰：「非不能盧，不事此耳。」裕惡之，因桵五木久之，曰：「老兄試爲卿答。」旣而四子俱黑，一子轉躍未定，裕厲聲喝之，卽成盧。又《慕容寶傳》：寶與韓黃、李根等樗蒱，誓之曰：「世云樗蒱有神，若富貴可期，頻得三盧。」於是三擲盡盧，寶拜而受賜。
〖家無儋石輸百萬〗《前漢·蒯通傳》：守儋石之祿。《揚雄傳》：家無儋石之儲。應劭《漢書注》：齊人名甖爲儋石，受米二斛。《南史》：劉毅家無儋石儲，樗蒱一擲百萬。

【評論】
附考：王逸《楚辭注》：投六箸，行六棊，故云六博。許愼《說文》：博，局戲，六箸，十二棊也。鮑宏《博經》：用十二棊，六白六黑，所擲投謂之瓊，瓊有五采。◯潘鴻曰：古大博則六棊，小博則十二棊，故王、許說不同。◯《說文》：簺，行棊相塞謂之塞。鮑宏《塞經》：塞有四采，塞四乘五是也。至五卽格不得行，故謂之格五。◯《招魂》王逸注：倍勝爲牟，五白，博齒也。言已箸已棊，當成牟勝，射張食棊，下逃於窟，故呼五白以助投也。◯師氏曰：五白，卽今之骰子。李白云：連呼五白行六博。◯《戰國策》：王不見夫博之用梟耶？欲食則食，欲握則握。補注：正義云：博頭有刻爲梟鳥形者，擲得梟者，合食其子，食者行棊。握，不行也。◯《晉·張重華傳》：謝艾曰：梟者，邀也。六博得梟者勝。◯邵注：梟盧以五木爲采，有梟、盧、雉、犢之形，盧多者爲勝。盧，犬名。◯《唐國史補》：崔師本好爲古樗蒱，其法三分其子三百六十，限以二關，人執六馬，其骰五枚，上黑下白，黑者刻二爲犢，白者刻二爲雉。擲之全黑爲盧，二雉三黑爲雉，二犢三白爲犢，全白爲白。四者，貴采也。開、塞、塔、秃、撅、梟六者，雜采也。貴采得連擲，得打馬，得過關，餘則否。◯程大昌《演繁露》：盧在樗蒱爲最高之采，梟固爲善齒，而殺梟者又當得雋，則梟之采品，非盧比也。杜槪言梟盧，亦恐未詳。◯朱注：不肯成梟盧，正用劉毅事，兼舉六博之梟者，以樗蒱本博類也。昌黎詩：六博在一擲，梟盧叱迴旋。語與此同。〘末爲「朱注」，四庫本作「宋注」。〙
=====================================================
浦起龍《讀杜心解》1.223,PDF1.322,早稻田，哈佛
=楊====================================================
楊倫《杜詩鏡銓》1.18,PDF1.88,早稻田2.13

【異文、夾注】

【評論】
=譯====================================================
韓成武、張志民《杜甫詩全譯》24,PDF94
=今====================================================
張志烈主編《杜詩全集（今注本）》1.47,PDF113

【注釋】
〖1〗這首詩當是天寶五載（746）在長安時作。寫詩人除夕之夜在咸陽客舍中因無事博塞爲樂的情景，詩中顯示出詩人不甘寂寞的豪放之意。
〖今夕何夕〗今夜是何月之夜。
〖歲云徂〗年歲已過去。徂，往，過。
〖孤〗辜負。
〖咸陽〗秦國的都城，在西安西南，唐屬京兆府。永明按：西安西北偏西10哩。 34.33782, 108.70599
〖博塞〗古代六博和格五等博戲。實際上是一種進行賭博的遊戲。
〖馮陵〗侵凌、侵逼。馮，同憑。
〖五白〗古代賭博的五木之戲，五子全白，又稱梟。
〖呼五白〗投骰時喝呼勝采，以助賭興。
〖袒〗光著上身。
〖跣〗光著腳。
〖梟〗當是古代六博（一種棋戲，二人對弈，共六個籌碼十二個棋子)的一種變法，今已失傳。
〖盧〗一作牟，相等之意。
〖邂逅〗沒有相約而遇到。
〖良圖〗良好的願望。
〖劉毅〗字希孟，小字盤龍，東晉彭城沛人，生平好賭，一擲百萬。曾與劉裕一起討桓玄，任荆州刺史，鎭江陵。劉裕專政後，攻荆州，劉毅兵敗自殺。《晉書》有傳。
〖布衣〗庶民之服，代指平民。
〖儋石〗儋通擔，肩挑。儋容一石，故稱儋石。
《史記·淮陰侯傳》：「守儋石之祿」。集解引晉灼：「名罌爲儋；石，斗石也。」又《漢書·蒯通傳》注：「或曰儋者，一人之所負擔也。」儋石當指容量單位。又《南史·宋本紀上第一》：「劉毅家無儋石之儲，樗蒲一擲百萬。」永明按：一石等於十斗；十升爲一斗。

【大意】
〚3〛今晚是年歲將去之夜，卽除夕。除夕之夜，更長燭明，時光不可辜負。
〚4〛因在咸陽客舍無事，故大家一起賭博遊戲以爲娛樂。
〚5〛寫賭博遣興時的具體情景：吆五喝六，大聲吼叫；袒胸赤脚，毫無顧忌。
〚6〛卽使英雄有時候也要像這樣（賭博娛樂），何況我們是不期而遇幷非沒有遠大的願望。
〚7〛劉毅雖家窮，但卻一擲百萬地進行豪賭。可見其英雄本色不在於此。
=增====================================================
陳貽焮主編《增訂注釋全唐詩》PDF2.11

【注釋】
〖1〗天寶五載（746）作。
〖今夕何夕〗語出《詩·唐詩·綢繆》：「今夕何夕」。
〖歲云徂〗謂除夕夜。徂，往。
〖更長燭明〗謂守歲也。
〖不可孤〗指不負此夕。孤，辜負。
〖咸陽〗地名，在今陝西省，唐武德二年（619）置，縣在北山之南（陽），渭水之北（陽），山水皆陽，故名。
〖博塞〗賭博。
〖馮陵〗意氣奮發貌。
〖五白〗古代賭博的五木之戲，五子全白。卽今之骰子。
〖袒跣〗袒臂跣足。
〖梟盧〗古代博戲摴蒲（賭博的一種方式）的彩名。幺爲梟，最勝；六爲盧，次之。
〖邂逅〗偶然相遇。
〖良圖〗遠大的志向、抱負。
〖劉毅〗《南史·宋武帝紀》：「劉毅家無儋石之儲，樗蒲一擲百萬。」
〖儋石〗形容財物很少，只一擔之量。儋，同擔。
=訳===================================================
下定雅弘、松原 朗《杜甫全詩訳注》0030,1.94,1.181

【異文、夾注】

【注釋】
〖1〗天宝五載（七四六）の大晦[]日[]の夜、咸陽[]（陝西省）の宿屋で賭け事に興じたことを詠んだ詩。「夕」は夕方ではなく晚。「行」は「うた」の意。中国では古来、大晦日の夜に寝ないで年越しをする「守歳」という風習があった。『銭注』巻一に「斉趙[]より西[]に帰り咸陽[]に至[]りて作[]る」の原注あり。詳注一·五八、鈴木注一·五一。◯
〖今夕何夕〗楽しい夜に詠嘆する時の常套句。『詩経』唐風「綢繆[]」に「今夕[]何[]の夕[]ベぞ、此[]の良人[]を見[]る」。また、「衛[]八[]処士[]に贈[]る」〇二五二にも「今夕[]は復[]た何[]の夕[]ベぞ、此[]の灯燭[]の光[]を共[]にするとは」。一説に、今宵はどのような夜か、と疑問文に解する（鈴木注）。◯
〖更〗夜の時間を計る単位。ここでは広く夜の時間を指す。◯
〖孤〗機会などを見逃して無駄にする。一説に、「不可孤」を一人ではいられない」と解する（鈴木注）。◯
〖咸陽〗渭水[]を隔てて長安の北側にある町。◯
〖博塞〗さいころを使った博打の一種。◯
〖馮陵〗意気ごみが盛んな様子。畳韻語「ヒョウリョウ」。◯
〖五白〗樗蒲[]という博打において、五木[]（五個の木製のさいころ。表が黒くて裏が白い）を投げて、すべて白の目が出ること。◯
〖袒跣〗肌脱ぎになり（袒）、裸足になる（跣）こと。礼儀も忘れて熱中するさま。◯
〖梟盧〗梟[]は、古代の六博[]（すごろくの一種）における最良の賽の目。盧[]は、樗蒲における最強の出目で、五木を投げてすべて黒の目が出ること。この句と上の句は、ともに『楚辞』「招魂」の「梟[]を成[]して牟[]せんとし、五白[]を呼[]ぶ」（「牟」は倍勝ちの意）を踏まえる。「招魂」の句は、六博について述べたものだが、ここでは樗蒲に打ち興じる様子を描くために、その表現を借用した。◯
〖有時〗時には。◯
〖邂逅〗人と人とが偶然に出会うこと。双声語「力イコウ」。◯
〖良圖〗良き因縁。◯
〖劉毅〗東晋の軍人。劉裕[]（後の宋の武帝）と共謀して兵を挙げ、帝位の篡奪を謀った桓玄[]を滅ぽした。名を広く知られる前、数百万銭の大金を賭けて劉裕と樗蒲の勝負をしたが、劉毅がまず雉[]の目（五木を投げて四つが黒、一つが白の目が出ること）を出して大喜びしたところ、ついで劉裕が最強の盧の目（すべて黒）を出したので顏色を失ったという（『晋書』巻八五「劉毅伝」。◯
〖布衣〗平民の着る麻布の服。転じて無官の平民を指す。◯
〖儋石〗（穀物などの）わずかの分量。儋は二石、石は一石。ここではわずかな蓄え。劉裕と劉毅·何無忌[]等が兵を起こしたことを耳にした東晋の桓玄は、「劉毅[]は家[]に儋石[]の儲[]え無[]きも、摴蒲[]は一[]たびに百万[]を擲[]つ」といって怖気づいたという（『南史』巻一「宋本紀上」、『晋書』巻八五「何無忌伝」）。◯
〖輸〗賭け事に負ける。◯

【譯文】
〚3〛歳[]もいよいよ押し詰まった今宵は何という楽しい夜だろう、夜は長くて火も明るく灯[]されている、この貴重な時を無駄に過ごすわけにはいかない。◯
〚4〛咸陽の宿屋で私はすることが何もないので、同宿の人たちと一緒に博打[]を楽しむことにした。◯
〚5〛意気ごんで「全部白の目になれ」と大声で叫んだり、靴を脱ぎ肌脱ぎになって気合をかけるものの、良い賽の目はなかなか出てくれない。◯
〚6〛英雄といわれる人物でもこんな風に博打に興じる時があったのだから、ここでみなと出会ったのも天の思し召しではなかろうか。◯
〚7〛諸君、私を笑わないでおくれ。あの劉毅[]が平民だった時の心意気を見よ、家にわずかな蓄えもないのに劉裕[]と豪気に賭博をして、百万もの負けを喫しているのだから。◯
=====================================================
講1/94,仇1/58,校1/144,虎1/51,全24,新1/36,今1/47,趙1/27,臆14,心1/223,鏡18,銭1/8,洙0109,唐7/2254
147