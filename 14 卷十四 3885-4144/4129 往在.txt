4129 往在

往在西京時，胡來滿彤宮。
中宵焚九廟，雲漢爲之紅。
解瓦飛十里，繐帷紛曾空。
疚心惜木主，一一灰悲風。
合昏排鐵騎，清旭散錦𩦺。
賊臣表逆節，相賀以成功。
是時妃嬪戮，連爲糞土叢。
當宁陷玉座，白間剝畫蟲。
不知二聖處，私泣百歲翁。
車駕旣云還，楹角欻穹崇。
故老復涕泗，祠官樹椅桐。
宏壯不如初，已見帝力雄。
前春禮郊廟，祀事親聖躬。
微軀忝近臣，景從陪羣公。
登階捧玉冊，峩冕聆金鐘。
侍祠恧先露，掖垣邇濯龍。
天子惟孝孫，五雲起九重。
鏡奩換粉黛，翠羽猶蔥朧。
前者厭羯胡，後來遭犬戎。
俎豆腐膻肉，罘罳行角弓。
安得自西極，申命空山東。
盡驅詣闕下，士庶塞關中。
主將曉逆順，元元歸始終。
一朝自罪己，萬里車書通。
鋒鏑供鋤犁，征戍聽所從。
冗官各復業，土著還力農。
君臣節儉足，朝野歡呼同。
中興似國初，繼體如太宗。
端拱納諫諍，和風日沖融。
赤墀櫻桃枝，隱映銀絲籠。
千春薦陵寢，永永垂無窮。
京都不再火，涇渭開愁容。
歸號故松柏，老去苦飄蓬。
=粵====================================================
陳永明《杜甫全集粵音注音》

【注音】
-----------------------------------------------------
平平仄仄

【韻部】

=蕭====================================================
蕭滌非主編《杜甫全集校注》7.4129

【異文、夾注】
〖爲之紅〗為之紅
〖合昏〗合昬
〖連爲糞土叢〗連為糞土叢
〖白間〗白閒
〖旣云還〗既云還
〖陪羣公〗陪群公
〖登階〗登堦
〖聆金鐘〗聆金鍾
〖猶蔥朧〗猶葱朧
〖歡呼同〗懽呼同
〖納諫諍〗納諫諍[從言争聲，統一碼缺]
〖故松柏〗故松栢

=全====================================================
《全唐詩》7.2357,PDF7.136,《御製全唐詩》2484

【異文、夾注】
〖往在西京時〗往在西京日[一作時]
〖胡來滿彤宮〗胡來滿彤[一作丹]宮
〖繐帷紛曾空〗繐帷紛[一作粉]曾[一作層]空
〖清旭散錦𩦺〗清旭[一作曉]散錦𩦺。[廣韻。驢子曰𩦺。祿山陷兩京。以橐駝運御府珍寶。故云。一作幪。]*
〖賊臣表逆節〗賊臣表逆節[一作帥]
〖楹角欻穹崇〗楹桷欻穹崇
〖峩冕聆金鐘〗峨冕耿[一作聆]金鍾
〖侍祠恧先露〗侍祠恧先露[一作霑]
〖俎豆腐膻肉〗俎豆腐[一作臠]膻肉
〖一朝自罪己〗一朝自罪己[一作罪己已]
〖征戍聽所從〗征戍[一作伐]聽所從
〖朝野歡呼同〗朝野歡呼[一作娛]同
〖中興似國初〗中興似[一作比]國初
〖老去苦飄蓬〗老去苦[一作若]飄蓬

1. 奩，《全唐詩》作匳。
2. 宂官各復業，《御製全唐詩》宂作冗。
葱
=奭====================================================
王嗣奭《杜臆》
=錢====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》
=浦====================================================
浦起龍《讀杜心解》
【異文、夾注】
〚〛
【注釋】
【評論】 後詩爲諷詳敍
=楊====================================================
楊倫《杜詩鏡銓》
=譯====================================================
韓成武、張志民《杜甫詩全譯》

【譯文】

=今====================================================
張志烈主編《杜詩全集（今注本）》1.

【注釋】
〖〗
	
【大意】
〚〛
=====================================================
講3/434，仇3/1428，校7/4129，虎3/545，全786，新2/1205，今3/1594，趙2/928，臆371，心1/165，鏡704，銭1/217，洙0630，唐7/2357
