0737 悲陳陶

孟冬十郡良家子，血作陳陶澤中水。
野曠天清無戰聲，四萬義軍同日死。
羣胡歸來血洗箭，仍唱胡歌飲都市。
都人回面向北啼，日夜更望官軍至。
=粵====================================================
陳永明《杜甫全集粵音注音》

【注音】
悲陳陶
bei1 can4 tou4

孟冬十郡良家子，血作陳陶澤中水。
maang6 dung1 sap6 gwan6 loeng4 gaa1 zi2, hyut3 zok3 can4 tou4 zaak6 zung1 seoi2
-----------------------------------------------------
野曠天清無戰聲，四萬義軍同日死。
je5 kwong3 tin1 cing1 mou4 zin3 sing1, sei3 maan6 ji6 gwan1 tung4 jat6 sei2
-----------------------------------------------------
羣胡歸來血洗箭，仍唱胡歌飲都市。
kwan4 wu4 gwai1 loi4 hyut3 sai2 zin3, jing4 coeng3 wu4 go1 jam2 dou1 si5
-----------------------------------------------------
都人回面向北啼，日夜更望官軍至。
dou1 jan4 wui4 min6 hoeng3 bak1 tai4, jat6 je6 gang3 mong6 gun1 gwan1 zi3

【韻部】
〚3.1.7〛子：紙韻
〚3.2.7〛水：紙韻
〚4.2.7〛死：紙韻
〚5.2.7〛市：紙韻
〚6.2.7〛至：紙韻

【體裁】
七古
=典====================================================
《引典出處》

【注釋】
〖孟冬十郡良家子〗
〖血作陳陶澤中水〗
〖野曠天清無戰聲〗
〖四萬義軍同日死〗
〖羣胡歸來血洗箭〗
〖仍唱胡歌飲都市〗
〖都人回面向北啼〗
〖日夜更望官軍至〗
=郭===================================================
郭知達《新刊校定集注杜詩》臺PDF1.200,中PDF2.243,四1068-52

【異文、夾注】
〖野曠天清無戰聲〗野曠[一作廣]天清[一作晴]無戰聲
〖羣胡歸來血洗箭〗羣胡歸來血洗箭[血一作雪]
〖仍唱胡歌飲都市〗仍唱[一作撚箭]胡歌飲都市
〖都人回面向北啼〗都人廻面向北啼
〖日夜更望官軍至〗日夜更望官軍至[一云：前後官軍苦如此]

【注釋】
〖1〗《唐書·房琯傳》：琯奉使靈武，立肅宗，因請將兵誅寇孼，收復京都。琯分爲三軍，遣楊希文將南軍，自宜壽入；劉悊將中軍，自武功入；李光進將北軍，自奉天入。琯自將中軍爲前鋒。◯鮑云：天寶十五年十月辛丑，房琯及祿山戰於陳陶斜，敗績。癸卯，琯又以南軍戰，敗績。公故有是詩。
〖四萬義軍同日死〗漢趙充國始爲騎士，以六郡良家子。《房琯傳》。十月庚子，師次便橋。辛丑，琯軍先遇賊於咸陽縣之陳陶斜，接戰，琯軍敗績。時琯用春秋車戰之法，以車二千乘，馬步夾之。旣戰，賊順風揚塵鼓噪，牛皆震駭，因縛芻縱火焚之，人畜燒敗，乃中使郉延恩等督戰，倉黃失據，遂及於敗，爲賊所傷殺者四萬餘人，存者數千而巳。◯趙云：東坡先生嘗言《悲陳陶》云：「『四萬義軍同日死，』此房琯之敗也。《唐書》作『陳濤斜』，未知孰是。時琯旣敗，猶欲持重有所伺，而中人郉延恩促戰，遂大敗，故次篇《悲青坂》云：『焉得附書與我軍，忍待明年莫倉卒。』」先生之說如此。按至德元載十月辛丑，房琯遇賊將安守忠於盛陽之陳濤斜，琯用車戰，官軍死者四萬餘人，則先生之說明矣，四萬義軍同日死，語用庾信《哀江南賦》：百萬義軍，一朝卷甲。
〖日夜更望官軍至〗趙云：「羣胡歸來血洗箭」，句法好處正在「血洗箭」三字，蓋言洗箭上之血也。如東坡《韓幹馬》詩云：最後一匹馬中龍，不嘶不動尾搖風。又《薄酒篇》云：五更待漏靴滿霜，皆此格也。蔡伯世卻取一作云雪洗箭，非是。四句言朔方、安西、回紇、大食兵相助討賊，然夷狄之性不無殘擾，故房琯雖喪軍矣，而都人之心不願胡兵討賊，只望官軍至也。此一句其字語蓋用項伯爲漢王語項羽曰：「日夜望將軍至，何敢反邪？」此亦模倣依倚之勢。一云前後官軍苦如此，此句難解，豈若正句之又有據邪？

【按語】
趙注云：「句法好處正在「血洗箭」三字，蓋言洗箭上之血也。」此云「血」爲「洗」之賓語，乃賓語前置之法。「尾搖風」、「靴滿霜」（冰霜滿蓋靴上；「滿」作動詞用）亦然。
=黃===================================================
黃希、黃鶴《黃氏補千家註紀年杜工部詩史》PDF167

【異文、夾注】
〖1〗悲陳陶[天寶十五載作]
〖野曠天清無戰聲〗野曠[一作廣]天清[一作晴]無戰聲
〖羣胡歸來血洗箭〗羣胡歸來血洗箭[血一作雪]
〖仍唱胡歌飲都市〗仍唱[一作撚箭]夷歌飲都市

【注釋】
〖1〗鮑曰天寶十五載十月辛丑房琯及祿山戰于陳陶斜敗績癸夘琯又以南軍戰敗績公故有是詩蘇曰琯之敗唐傳作陳陶斜杜詩作陳陶未知孰是琯旣敗猶欲持重有所伺而中人促戰遂大敗故後篇云焉得附書與我軍忍待明年莫倉卒。◯補注。鶴曰當是天寶十五載十月辛丑房琯陳陶戰敗後作是年十月辛巳朔辛丑乃十月二十一日梁權道編在是年賊陷中詩內蔡興宗就謂冬有悲陳陶悲青坂。
〖孟冬十郡良家子〗洙曰漢趙充國始爲騎士以六郡良家子房琯傳十月庚子師次便橋辛丑一軍先遇賊於咸陽縣之陳陶斜接戰琯軍敗績。
〖血作陳陶澤中水〗◯補注。希曰陳陶斜在咸陽縣而公詩止云陳陶蓋斜者山澤之名故又曰陳陶澤。
〖四萬義軍同日死〗洙曰爲賊所傷殺者四萬餘人存者數千而已。◯補注。鶴曰王洙所注本通鑑按房琯本傳亦云殺卒四萬血丹野殘眾纔數千不能軍。
〖日夜更望官軍至〗洙曰一云前後官軍苦如此王深父序云至德元載宰相房琯以車師戰祿山之黨而陳陶敗績趙曰此言朔方安西回紇大食兵相助討賊然夷狄之性不無殘擾故都人不願胡兵討賊只望官軍至也師曰祿山焚劫暴虐都人怨之而思唐德遂有望官軍之句肅宗一舉而復兩京豈非因民謳吟思唐之心乎。
=蕭====================================================
蕭滌非主編《杜甫全集校注》2.737,djvu914

【異文、夾注】
〖羣〗群
〖回面〗迴面

【注釋】
《舊唐書·肅宗紀》：「至德元載十月」，「上素知房琯名，至是琯請爲兵馬元帥收復兩京，許之。仍令兵部尙書王思禮爲副，分兵爲三軍，楊希文、劉貴哲、李光進等各將一軍，其眾五萬。辛丑，琯與賊將安守忠戰於陳陶斜➀，官軍敗績，楊希文、劉貴哲等降於賊，琯亦奔還。」〘卷十〙
《舊唐書·房琯傳》：「琯好賓客，喜談論，用兵素非所長，而天子采其虛聲，冀其成效➁。琯旣自無廟勝，又以虛名擇將吏，以至於敗。」〘卷一百十一〙
《新唐書·房琯傳》：「琯請自將平賊，帝猶倚其成功➂，乃詔琯持節招討西京、防禦蒲潼兩關兵馬節度等使，得自擇參佐。乃以兵部尙書王思禮、御史中丞鄧景山爲副，戶部侍郎李揖爲行軍司馬，中丞宋若思、起居郎知制誥賈至、右司郎中魏少遊爲判官，給事中劉秩爲參謀。琯分三軍趨京師，楊希文將南軍，自宜壽入；劉悊將中軍，自武功入；李光進將北軍，自奉天入。琯身中軍先鋒。十月庚子，次便橋。辛丑，中軍、北軍遇賊陳陶斜，戰不利。琯欲持重有所伺，中人郉延恩促戰，故敗，士死麻葦。癸卯，率南軍復戰，遂大敗，希文、悊皆降賊。」〘卷一百三十九〙
黃鶴曰：「當是天寶十五載十月辛丑，房琯陳陶戰敗後作。」
蔡夢弼曰：「是時議者皆咎琯謀之不良，故甫爲之悲歎息。」「琯以宰相器而爲爪牙之用，用非所長，以至於敗，琯亦何罪？因作是詩以悲之。」
時杜甫淪陷賊中，得此消息，目矚長安情景，有感而作。陳陶，《唐書》作陳陶斜。《資治通鑑·肅宗至德元載》注：「陳濤澤，在咸陽縣東，其路斜出，故曰陳濤斜。」
《漢書·地理志》：「漢興，六郡良家子選給羽林、期門，以材力爲官，名將多出焉。」顏師古曰：「六郡謂隴西、天水、安定、北地、上郡、西河。」如淳注：「醫、商賈、百工不得豫也。」
此則稱譽戰士家世高貴而言。十郡，泛言其籍里之廣。
蔡夢弼曰：「孟冬，卽十月也。良家子，謂陝西民戶團結精於馳射者，非召募之兵也。」
《新唐書·房琯傳》：「旣戰，……賊投芻而火之，人畜焚燒，殺卒四萬，血丹野。」
蔡夢弼曰：「戰敗流血，而澤水皆赤也。」
《楚辭·國殤》：「嚴殺盡兮棄原野。」
李華《吊古戰場文》：「浩浩乎平沙無垠，敻不見人。」
句意當與此近似，言戰後戰場特有的空曠寂寥之淒涼景狀。
而蔡夢弼曰：「言不交刃而敗也。」
仇注：「見不戰而自潰也。」
吳瞻泰曰：「『野曠天清無戰聲』七字，具天地人，蓋從來兩軍交鋒，天地變色，事士號呼，乃成苦戰。今野曠天清而無戰聲，則天地人皆若不知有戰者，而輕輕四萬義軍，同日受戮，豈不可悲。」
如是解當爲詩義之引伸。
《舊唐書·房琯傳》：「時琯用春秋車戰之法，以車兩千乘➃，馬步夾之。旣戰，賊順風揚塵鼓譟，牛皆震駭，因縛芻縱火焚之，人畜撓敗，爲所傷殺者四萬餘人，存者數千而已。」
同日死，卽十月辛丑，二十一日也。
朱注：「羣胡，謂祿山之眾。」
趙次公曰：「句法好處正在『血洗箭』三字，蓋言洗箭上之血也。」
王嗣奭曰：「羣胡血洗箭，是實語。血作陳陶水，見之驚心。而胡人且以血洗箭，自是妙語。而趙解謂洗箭上之血，以倒語爲句法好處，此小兒解事者。」
此二說未免拘泥，然均可通。血洗箭，卽指箭上霑滿血，如同血洗過一般，猶「匣裏金刀血未乾」之謂。
都市，通都大邑人物湊聚之處，此指長安。
王嗣奭曰：「澤中流血，而羣胡歌飲，尤覺可恨。」
《資治通鑑·肅宗至德元載》：「祿山聞嚮日百姓乘亂多盜庫物，旣得長安，命大索長安，幷其私財盡掠之。又令府縣推按，銖兩之物無不窮治，連引搜捕，支蔓無窮，民間騷然，益思唐室。」
蔡夢弼曰：「謂肅宗在至武也。」
《資治通鑑·肅宗至德元載》：「自上離馬嵬北行，民間相傳太子北收兵來取長安，長安民日夜望之，或時相驚曰：『太子大軍至矣！』則皆走，市里爲空。賊望見北方塵起，輒驚欲走。京畿豪傑往往殺賊官吏，遙應官軍，誅而復起，相繼不絕，賊不能制。」
師曰：「祿山焚劫暴虐，都人怨之而思唐德，遂有『望官軍』之句。」（《分門集注》卷十四）

【評論】
劉克莊曰：子美與房琯善，其去諫省也，坐救琯，後爲哀挽，方之謝安。投贈哥舒翰詩，盛有稱許，然《陳濤斜》、《潼關》二詩，直筆不少恕。或疑與素論相反，余謂翰未敗，非子美所能逆知；琯雖敗，猶爲名相。至於陳濤斜、潼關之敗，直筆不恕，所以爲詩史也，何相反之有？（《後村先生大全集》卷一百七十六）
葛立方曰：杜甫《悲陳濤》詩云：「野曠天清戰無聲，四萬義軍同日死。」言房琯之敗也。琯臨敗，猶持重，而中人郉延恩促戰，遂大敗。故甫深悲之。甫爲右拾謂，會琯罷相，上疏力救琯，肅宗大怒，詔三司推問，宰相張鎬救之獲免。故《洗兵馬》云：「張公一生江海客，身長九尺鬚眉蒼。」蓋感其救己也。張無盡《孤憤吟》云：「房琯未相日，所談皆皋夔。一朝陳濤下，覆沒十萬師。中原已紛潰，老杜尙嗟咨。」則老杜救琯之章，豈亦出於私情乎？（《韻語陽秋》卷二十）
王應麟曰：少陵善房次律，而《悲陳陶》一詩不爲之隱；昌黎善柳子厚，而《永貞行》一詩不爲之諱。公議之不可揜也如此。（《困學紀聞》卷十八）
楊維楨曰：琯，唐之腐儒耳，好譚論釋老，性復簡誕，雖未至於王衍誤世，亦去衍爲不遠耳。故賀蘭進明以衍目之。杜甫亦稱琯爲醇儒，得大臣體。至《悲陳濤斜》之詩不揜其罪，此甫爲詩史也。（《鐵崖詠史注》卷五）
張遠曰：公於房琯則救之，於詩則悲之，並行不悖也。（《杜詩會稡》卷四）
吳農祥曰：公於房相出力周旋，陳陶之敗，一筆不爲解釋。古人之於是非，必不苟也。（《杜詩集評》卷五）
浦起龍曰：陳陶之悲，悲輕進以致敗也。官軍之聊草敗沒，賊軍之得志驕橫，兩兩如生。結語兜轉一筆，好，寫出人心不去。（《讀杜心解》卷二之一）

【備考】
關於「羣胡歸來血洗箭」四句
趙次公曰：「言朔方、安西回紇、大食兵相助討賊，然夷狄之性不無殘擾，故房琯雖喪軍矣，而都人之心不願胡兵討賊，只望官軍至也。」
今按：是說曲解附會，聊錄以備考。岑參《行軍詩》，亦記此戰史實。詩云：「昨聞咸陽敗，殺戮淨如掃。積屍若丘山，流血漲灃鎬。干戈礙鄕國，豺狼滿城堡。村落皆無人，蕭條空桑棗。」

【永明校記】
➀「陳陶斜」，《舊唐書》、《新唐書》俱作「陳濤斜」。
➁《舊唐書》原文作「冀成實效」。
➂《新唐書》原文作「帝猶倚以成功」。
➃《舊唐書》原文作「二千乘」。
=全====================================================
《全唐詩》7.2267,PDF7.46,《御製全唐詩》2385

【異文、夾注】
〖1〗悲陳陶[陳濤斜。在咸陽縣。一名陳陶澤。至德元年十月。房琯與安守忠戰。敗績於此。]
〖野曠天清無戰聲〗野曠[一作廣]天清[一作晴]無戰聲
〖羣胡歸來血洗箭〗羣胡歸來血[一作雪]洗箭
〖仍唱胡歌飲都市〗仍唱[一作撚箭]胡歌飲都市
〖日夜更望官軍至〗日夜更望官軍至。[一作前後官軍苦如此。]*
=名====================================================
《名家注評全唐詩》372,PDF430

【異文、夾注】
〖1〗悲陳陶[《唐書》：至德元載十月，房琯自請討賊，分軍爲三：楊希文將南軍，自宜壽入；劉哲將中軍，自武功入；李光進將北軍，自奉天入；琯自將中軍，爲前鋒。辛醜，中軍北軍遇賊於陳陶斜，接戰，敗績。癸卯，琯自以南軍戰，又敗。]

【注釋】
〖1〗陳陶：《通鑒注》：「陳陶斜在咸陽縣東。斜者山澤之名，故又曰陳陶澤。」
〖孟冬〗冬季的第一個月，卽十月。
〖四萬義軍同日死〗《唐書·房琯傳》：「琯用春秋車戰之法，以車二千乘，馬步夾之。旣戰，賊順風揚塵鼓噪，牛皆震駭，因縛芻縱火焚之，人畜撓敗，爲所傷殺者四萬餘人。」
〖血洗箭〗箭上霑滿了血，像是用血洗過。
〖都人〗京都百姓。

【評論】
盧元昌《杜詩闡》：當時乘輿未定，大兵未集，倉卒舉事，原非勝算。至德二載春，上曰：「大眾已集，庸調已至，當乘兵鋒，搗其腹心。」李泌尙以兩京未可取，當先取范陽。琯於此時，遂欲恢復兩京，亦志大慮疏矣。
仇兆鰲《杜詩詳註》：一云前後官軍苦如此。陳濤，傷主帥之輕敵也。賊勢方張，而驅民猝鬥，致四萬義軍，沒於一戰，所謂將不知兵，以卒與敵也。幸而唐德在人，傾都繫望，此國祚終賴之以恢復歟。曰野無戰聲，見不戰而自潰也。
浦起龍《讀杜心解》：陳陶之悲，悲輕進以致敗也。官軍之聊草敗沒，賊軍之得志驕橫，兩兩如生。結語兜轉一筆好，寫出人心不去。
=奭====================================================
王嗣奭《杜臆》44,PDF97,53,PDF1.134,89,PDF1.205

【評論】
眞是悲歌當哭，見人哭人未必悲，讀此二詩尠弗垂涕者。◯澤中流血，而羣胡歌飲，尤覺可恨。
PDF1.205
羣胡血洗箭，是實語。血作陳陶水，見之驚心。而胡人且以血洗箭，自是妙語。而趙解謂洗箭上之血，以倒語爲句法好處，此小兒解事者。
PDF1.134
「數騎彎弓敢馳突」，奚兒之輕視我軍也，可輕進兵乎？故有「莫倉卒」之戒。蓋陳陶之敗，旣致恨於房琯之疎，尤致恨於中人之促也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.314,PDF1.387,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》134,PDF204

【譯文】
〚〛

=今====================================================
張志烈主編《杜詩全集（今注本）》1.287,PDF353

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/434,仇1/314,校2/737,虎1/364,全134,新1/235,今1/287,趙1/166,臆65,心1/247,鏡124,銭1/41,洙0145,唐7/2267
