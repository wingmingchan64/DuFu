0581 上韋左相二十韻

鳳曆軒轅紀，龍飛四十春。
八荒開壽域，一氣轉洪鈞。
霖雨思賢佐，丹青憶老臣。
應圖求駿馬，驚代得騏驎。
沙汰江河濁，調和鼎鼐新。
韋賢初相漢，范叔已歸秦。
盛業今如此，傳經固絕倫。
豫樟深出地，滄海闊無津。
北斗司喉舌，東方領搢紳。
持衡留藻鑒，聽履上星辰。
獨步才超古，餘波德照鄰。
聰明過管輅，尺牘倒陳遵。
豈是池中物，由來席上珍。
廟堂知至理，風俗盡還淳。
才傑俱登用，愚蒙但隱淪。
長卿多病久，子夏索居頻。
回首驅流俗，生涯似眾人。
巫咸不可問，鄒魯莫容身。
感激時將晚，蒼茫興有神。
爲公歌此曲，涕淚在衣巾。
=====================================================
〚〛
=粵====================================================
陳永明《杜甫全集粵音注音》

【注音】
上韋左相二十韻
soeng5 wai4 zo2 soeng3 ji6 sap6 wan5

鳳曆軒轅紀，龍飛四十春。
fung6 lik6 hin1 jyun4 gei2, lung4 fei1 sei3 sap6 ceon1
仄仄平平仄，平平仄仄平
-----------------------------------------------------
八荒開壽域，一氣轉洪鈞。
baat3 fong1 hoi1 sau6 wik6, jat1 hei3 zyun2 hung4 gwan1
仄平平仄仄，仄仄仄平平
-----------------------------------------------------
霖雨思賢佐，丹青憶老臣。
lam4 jyu5 si1 jin4 zo3, daan1 cing1 jik1 lou5 san4
平仄平平仄，平平仄仄平
-----------------------------------------------------
應圖求駿馬，驚代得騏驎。
jing3 tou4 kau4 zeon3 maa5, ging1 doi6 dak1 kei4 leon4
仄平平仄仄，平仄仄平平
-----------------------------------------------------
沙汰江河濁，調和鼎鼐新。
saa1 taai3 gong1 ho4 zuk6, tiu4 wo4 ding2 naai5 san1
平仄平平仄，平平仄仄平
-----------------------------------------------------
韋賢初相漢，范叔已歸秦。
wai4 jin4 co1 soeng3 hon3, faan6 suk1 ji5 gwai1 ceon4
平平平仄仄，仄仄仄平平
-----------------------------------------------------
盛業今如此，傳經固絕倫。
sing6 jip6 gam1 jyu4 ci2, cyun4 ging1 gu3 zyut6 leon4
仄仄平平仄，平平仄仄平
-----------------------------------------------------
豫樟深出地，滄海闊無津。
jyu6 zoeng1 sam1 ceot1 dei6, cong1 hoi2 fut3 mou4 zeon1
仄平平仄仄，平仄仄平平
-----------------------------------------------------
北斗司喉舌，東方領搢紳。
bak1 dau2 si1 hau4 sit3, dung1 fong1 ling5 zeon3 san1
仄仄平平仄，平平仄仄平
-----------------------------------------------------
持衡留藻鑒，聽履上星辰。
ci4 hang4 lau4 zou2 gaam3, ting1 lei5 soeng5 sing1 san4
平平平仄仄，平仄仄平平
-----------------------------------------------------
獨步才超古，餘波德照鄰。
duk6 bou6 coi4 ciu1 gu2, jyu4 bo1 dak1 ziu3 leon4
仄仄平平仄，平平仄仄平
-----------------------------------------------------
聰明過管輅，尺牘倒陳遵。
cung1 ming4 gwo1 gun2 lou6, cek3 duk6 dou2 can4 zeon1
平平平仄仄，仄仄仄平平
-----------------------------------------------------
豈是池中物，由來席上珍。
hei2 si6 ci4 zung1 mat6, jau4 loi4 zik6 soeng6 zan1
仄仄平平仄，平平仄仄平
-----------------------------------------------------
廟堂知至理，風俗盡還淳。
miu6 tong4 zi1 zi3 lei5, fung1 zuk6 zeon6 waan4 seon4
仄平平仄仄，平仄仄平平
-----------------------------------------------------
才傑俱登用，愚蒙但隱淪。
coi4 git6 keoi1 dang1 jung6, jyu4 mung4 daan6 jan2 leon4
平仄平平仄，平平仄仄平
-----------------------------------------------------
長卿多病久，子夏索居頻。
zoeng2 hing1 do1 bing6 gau2, zi2 haa6 sok3 geoi1 pan4
仄平平仄仄，仄仄仄平平
-----------------------------------------------------
回首驅流俗，生涯似眾人。
wui4 sau2 keoi1 lau4 zuk6, sang1 ngaai4 ci5 zung3 jan4
平仄平平仄，平平仄仄平
-----------------------------------------------------
巫咸不可問，鄒魯莫容身。
mou4 haam4 bat1 ho2 man6, zau1 lou5 mok6 jung4 san1
平平仄仄仄，平仄仄平平
-----------------------------------------------------
感激時將晚，蒼茫興有神。
gam2 gik1 si4 zoeng1 maan5, cong1 mong4 hing3 jau5 san4
仄仄平平仄，平平仄仄平
-----------------------------------------------------
爲公歌此曲，涕淚在衣巾。
wai6 gung1 go1 ci2 kuk1, tai3 leoi6 zoi6 ji1 gan1
仄平平仄仄，仄仄仄平平

【韻部】
〚3.2.5〛春：眞韻
〚4.2.5〛鈞：眞韻
〚5.2.5〛臣：眞韻
〚6.2.5〛驎：眞韻
〚7.2.5〛新：眞韻
〚8.2.5〛秦：眞韻
〚9.2.5〛倫：眞韻
〚10.2.5〛津：眞韻
〚11.2.5〛紳：眞韻
〚12.2.5〛辰：眞韻
〚13.2.5〛鄰：眞韻
〚14.2.5〛遵：眞韻
〚15.2.5〛珍：眞韻
〚16.2.5〛淳：眞韻
〚17.2.5〛淪：眞韻
〚18.2.5〛頻：眞韻
〚19.2.5〛人：眞韻
〚20.2.5〛身：眞韻
〚21.2.5〛神：眞韻
〚22.2.5〛巾：眞韻

【體裁】
五排

【補充說明】 
=疊====================================================
周春《杜詩雙聲疊韻譜括略》

【括略】
〚21〛感激（見母）、蒼茫（陽韻）
=蕭====================================================
蕭滌非主編《杜甫全集校注》2.581,djvu758

【異文、夾注】
〖回〗廻
〖眾〗衆
〖爲〗為

【注釋】
〖1〗韋左相，卽韋見素。《舊唐書》本傳:「韋見素，字會微，京兆萬年人。」天寶十三載秋，玄宗苦雨潦閱六旬，謂宰相非其人，罷左相陳希烈。「其年八月，拜（見素）武部尙書、同中書門下平章事，充集賢院學士，知門下省事，代陳希烈。」天寶十五載六月，玄宗幸蜀，「七月，至巴西郡，以見素兼左相、武部尙書。」「寶應元年十二月卒，年七十六。」仇注：「見素初入相，在天寶十三載之秋，詩云『四十春』，蓋天寶十四載初春作。且『壽域』、『洪鈞』、『廟堂』、『風俗』等句，絕不及憂亂之詞。後爲左相，在至德二載（按：當爲『元載』）。題中『左相』二字，黃鶴謂是後來追書，是也。」朱注：「《舊書·職官志》：開元元年十二月，改尙書左右僕射爲左右丞相。天寶元年二月，侍中改爲左相，中書令改爲右相，至德二載復舊。」
鳳曆，《左傳·昭公十七年》：郯子曰：「我高祖少皞摯之立也，鳳鳥適至，故紀於鳥，爲鳥師而鳥名，鳳皇氏，歷正也。」
杜預注：「少皞金天氏，黃帝之子。」「鳳鳥知天時，故以名歷正之官。」歷，遍「曆」，後因稱曆爲「鳳曆」。庾信《周祀宗廟歌·昭夏》：「龍圖革命，鳳曆歸昌。」
軒轅，卽黃帝。
《史記·五帝本記》司馬貞《索隱》引皇甫謐曰：「黃帝……居軒轅之丘，因以爲名，又以爲號。」
龍飛，喩皇帝卽位也。
《易·乾》：「九五，飛龍在天，利見大人。」
孔穎達疏：「若聖人有龍德，飛騰而居天位。」
趙次公曰：「自明皇卽位至天寶十三載，四十三年，而此言『四十春』，蓋詩家舉其大目耳。「鳳曆」對「龍飛」，「軒轅記」對「四十春」，用人名對數，尤老手之妙。」《分門集注》引沉存中曰：「文章自應律度，未嘗以音韻爲主，詩第二字側入謂之正格，如子美此二句皆二字平入，謂之偏格，如唐名輩詩多用正格，子美詩用偏格者，十無二三。」〘《夢溪筆談》卷十五；《分門集注》卷十七〙
八荒，八方荒遠之地。
壽域，卽大平盛世意。
《漢書·禮樂志》：「驅一世之民，濟之仁壽之域。」
顏師古注：「言以仁道治之，皆得其性，則壽考也。域，界也。」
一氣，構成天地萬物之元氣。
《莊子·知北遊》：「萬物一也，是其所美者爲神奇，其所惡者爲臭腐；臭腐復化爲神奇，神奇復化爲臭腐。故曰『通天下一氣耳』。聖人故貴一。」
王充《論衡·齊世》：「一天一地，並生萬物。萬物之生，倶得一氣。」
潘岳《西征賦》：「化一氣而甄三才。」
洪鈞，指天。鈞爲製作陶器之轉輪。
《文選·張華答何劭二首其二》：「洪鈞陶萬類，大塊秉羣生。」
李善注：「洪鈞，大鈞，謂天也。大塊，謂地也。言天地陶化萬類，而羣化稟受其形也。」
仇注：「歲正紀曆，已四十餘春。御世久，故八荒同壽，春和至，故一氣鈞陶。張綖謂歲初所作，是也。」
而《分門集注》引師曰：「見素時爲尙書同門下平章事，調和一元之氣，運轉洪鈞以陶成萬物，遂使八方荒遠之民，咸躋於仁壽之域。」亦可參。
霖雨，久雨也。亦謂甘霖。
《書·說命上》：殷高宗立傅說爲相，置諸左右，命之曰：「若歲大旱，用汝作霖雨。」此兩義兼有。
丹青，桓寬《鹽鐵論·相刺》：「公卿者，四海之表儀，神化之丹青也。」
《揚子法言·君子》：「聖人之言，炳若丹青。」
老臣，原注：「見素相公之先人，遺風餘烈，至今稱之。故云『丹青憶老臣』。」
而錢箋：「或云：應作『舊臣』。玄宗以相王府之舊用見素也。」
仇注從之，以爲原注誤。但證之後兩句，似非。
駿馬、騏驎，喩見素堪勝大任也。騏驎，一作「麒麟」。
應圖，《藝文類聚》卷九十三引曹植《獻文帝馬表》：「臣於先武皇帝世，得大宛紫騂馬一疋，形法應圖。」
《漢書·梅福傳》：「欲以三代選舉之法取當時之士，猶察伯樂之圖，求騏驥於市。」
楊注：「此與『麒麟帶好兒』，倶兼用徐陵『天上石麒麟』事。二句謂韋以世臣登用也。」
證之杜詩，楊說是。
杜《偶題》云：「騄驥皆良馬，騏驎帶好兒。」《徐卿二子歌》：「並是天上麒麟兒。」➀《奉送魏六丈佑少府之交廣》詩：「猶是麒麟兒。」《和江陵宋大少府暮春雨後同諸公及舍弟宴書齋》詩：「渥洼汗血種，天上麒麟兒。」
《南史·徐陵傳》：「年數歲，家人攜以候沙門釋寶誌，寶誌摩其頂曰：『天上石麒麟也。』」
《分門集注》引師曰：「『應圖求駿馬』，謂像父而求其子，果得見素之賢也。」
浦注：「愚按：頌得相，不應用駿馬、騏驎。惟對其父而言，乃見清切。勿駁原注爲是。」
沙汰，淘汰也。遼釋希麟《續一切經音義》卷十《琳法師別傳中》：「沙汰，卽如沙中淘洗其金取精妙者也。」
《三國志·蜀書·許靖傳》：「靈帝崩，董卓秉政，以漢陽周毖爲吏部尙書，與靖共謀議，進退天下之士，沙汰穢濁，顯拔幽滯。」
又《吳志·朱據傳》：「是時選曹尙書曁豔，疾貪汙在位，欲沙汰之。」
《分門集注》引師曰：「『沙汰江河濁』，言公爲相，得以進退百官，獎清廉而去貪濁也。」
朱注：「是時左相陳希烈以太子太師罷政事，故曰『沙汰江河濁』。」
鼎鼐，倶爲古代烹飪器具。鼎三足，牲器，爲國之重器。大鼎曰鼐。因以喩三公、宰輔重臣之位。蘇頲《唐紫微侍郎贈黃門監李乂神道碑》：「鼎鼐遞襲，簪纓相望。」因鼎鼐可用以調和五味，故宰相之職又喩爲調鼎、調梅、調羹、調鹽、和羹、和鼎等，皆調和之意也。謂宰相輔佐帝王治理國家，如調和鼎中之味，使之協調。
趙次公曰：「下句言爲相時。謂之『新』，則由文部侍郎拜武部尙書、同平章事。」
《漢書·韋賢傳》：「本始三年，代蔡義爲丞相，封扶陽侯，食邑七百戶。」
范叔，卽范雎，字叔，戰國時魏人，化名張祿，隨秦使王稽入秦，昭王拜爲客卿，說王廢太后，逐穰侯，遂拜相，封應侯。詳《史記·范雎列傳》。
仇注：「姜宸英曰：豕韋與范同出，故用范叔作對。錢箋：謂望見素去楊國忠，一如范叔之去穰侯。此曲說也。」
浦注：「此見解本出於明季傾軋之習。然於本句實有會，但不可入正講。」
楊注：「姜宸英謂豕韋與范同出，故用范叔事對。終覺擬不於倫。舊注：謂見素雖爲國忠引薦，公深望其秉正以去國忠，故有范叔之喩。蓋國忠以外寵擅國，猶穰侯之擅秦也。今范叔已歸秦矣，穰侯其可少避乎？蓋詭詞以勸之。玩詩似果有微意，不同曲說。」
兩說可並存。
唐盧僎《稍秋曉坐閣遇舟東下揚州卽事》：「族父江陽令，盛業繼前修。」
傳經，《漢書·韋賢傳》：「賢爲人質樸少欲，篤志於學，兼通《禮》、《尙書》，以《詩》教授，號謂鄒魯大儒。」「少子玄成，復以明經歷位至丞相。故鄒魯諺曰：『遺子黃金滿籯，不如一經。』」
張遠曰：「傳經，言見素傳父之經。」
《漢書·匡衡傳》：「材智有餘，經學絕倫。」
絕倫，猶言超羣。
豫樟，大木，爲良材。
滄海，大海也。水闊無際，故曰「闊無津」。
吳見思曰：「其才學則根抵深於豫章，其度量則波瀾闊如滄海，所以爲北斗喉舌之司，東方縉紳之領袖也。」
浦注：「豫章、滄海二句妙絕，一以世冑崇高意束上，一以襟度宏遠意起下也。」
北斗，指見素爲尙書。《後漢書·李固傳》：「今陛下之有尙書，猶天之有北斗也。斗爲天喉舌，尙書亦爲陛下喉舌。斗斟酌元氣，運乎四時。尙書出納王命，賦政四海，權尊勢重，責之所歸。若不平心，災眚必至。誠宜審擇其人，以毗聖政。」
《初學記》卷十一引傅玄《吏部尙書箴》：「處喉舌者，患銓衡之無常，不患於不明。」
《書·康王之誥》：「王出，在應門之內。太保（召公）率西方諸侯，入應門左。（太師）畢公率東方諸侯，入應門右。」
又《顧命》「畢公」孔傳：「司馬第四，畢公領之。」
周置司馬，掌管軍政和軍賦。漢武帝時罷太尉置大司馬，明、清時用作兵部尙書之別稱。搢紳，一作「縉紳」。《漢書·郊祀志上》：「縉紳者弗道。」李奇注：「縉，插也，插笏於紳。紳，大帶也。」
顏師古注：「李云『縉，插』是也，字本作「搢」。插笏於大帶與革帶之間耳，非插於大帶也。或作薦紳者，亦謂薦笏於紳帶之間，其義同。」
古時仕宦者垂紳搢笏，故稱士大夫爲搢紳。
仇注：「時見素以兵部尙書爲相，率百官，故曰『東方領搢紳』也。」
持衡，以秤稱物。猶銓衡，本指衡量輕重之器具，亦指銓選之事及執掌銓選之職位。古以吏部專司銓選，故稱吏部爲銓部。
藻鑒，猶藻鏡，品評鑒別之意。
《藝文類聚》卷四八引江總《讓尙書僕射表》：「藻鏡官方，品裁人物。」
又引申作掌管銓選之職位。
《舊唐書·韋見素傳》：「九載，遷吏部侍郎」，「典選累年，銓敍平允，人士稱之」。
邵寶曰：「衡司稱物，鑑司照物，丞相之於百官當稱之照之者也。」
聽履，《漢書·鄭崇傳》：「哀帝擢爲尙書僕射，數求見諫爭，上初納用之。每見曳革履，上笑曰：『我識鄭尙書履聲。』」
仇注：「天子像帝座，故云『上星辰』。」
原注：「公時兼兵部尙書，故曰『聽履上星辰』。」
二句譽見素才德兼美。獨步超古，才藝超羣也。餘波照鄰，德被眾人矣。
《論語·里仁》：「德不孤，必有鄰。」
《史記·甘茂列傳》：「臣聞貧人女與富人女會績，貧人女曰：『我無以買燭，而子之燭光幸有餘，子可分我餘光，無損子明而得一斯便焉。』」②
《戰國策·齊策六》：魯仲連遺燕將書曰：「管子幷三行之過，據齊國之政，一匡天下，九合諸侯，爲五伯首，名高天下，光照鄰國。」
陳訏曰：「『餘波德照鄰』，言韋相才旣超古，而其餘藝事又照耀在人耳目。用《尹文子》；田父得玉，以視（當爲『告』）鄰人，置之廡下，光照一室。蓋言玉重在德而餘光猶足四照。喩韋相獨步之才旣勝喉舌重任，而天文、尺牘過管輅、倒陳遵，又皆獨步才之餘波。」
管輅，《三國志·魏書·方技傳》謂輅自幼便喜仰視星辰，能明天文地理人事變化之數，人號神童。盛贊其術筮誠玄妙之殊巧，非常之絕技。
《新唐書·韋見素傳》：「（至德元載）十月丙申，有星犯昴，見素言於帝曰：『昴者，胡也。天道謫見，所應在人，祿山將死矣。』帝曰：『日月可知乎？』見素曰：『福應在德，禍應在刑。昴金忌火，行當火位，昴之昏中，乃其時也。旣死其月，亦死其日。明年正月甲寅，祿山其殪乎！』帝曰：『賊何等死？』答曰：『五行之說，子者視妻所生。昴犯以丙申。金，木之妃也；木，火之母也。丙火爲金，子申亦金也。二金本同末異，還以相剋，賊殆爲子與首亂者更相屠戮乎！』及祿山死，日月皆驗。」
楊注：「此雖後事，諒其平日必明於五行。」
尺牘，牘爲書版，古代用一尺長書版寫書信，故稱尺牘。後用爲書信之通稱。此指文辭。
東漢杜篤《弔比干文》：「寄長懷於尺牘。」
《漢書·陳遵傳》：「略涉傳記，贍於文辭。性善書，與人尺牘，主皆藏去（弆）以爲榮。」
仇注：「過管，謂精於天丈；倒陳，謂工於書翰。」
過，超過也。
倒，壓倒也。
池中物，《三國志·吳書·周瑜傳》：「劉備以梟雄之姿，而有關羽、張飛熊虎之將，必非久屈爲人用者。……恐蛟龍得雲雨，終非池中物也。」
《晉書·劉元海載記》：「元海若能平涼州，斬樹機能，恐涼州方有難耳。蛟龍得雲雨，非復池中物也。」
席上珍，《禮記·儒行》：「儒有席上之珍以待聘。」席，草塾；珍，寶玉。比喩人具有美善之才德，猶如席上之珍。後遂以「席珍待聘」喩懷才待用。
何遜《贈族人秣陵兄弟》詩：「方成天下士，豈伊席上珍。」范仲淹《上都行送張伯玉》詩：「一材不復遺，況此席上珍。」
廟堂，指朝廷。
《呂氏春秋·召類》：「夫修之於廟堂之上，而折衝乎千里之外者，其司城子罕之謂乎！」
至理，卽至治。因唐高宗名治，故諱治爲理。
《莊子·胠篋》：「樂其俗，安其居，鄰國相望，雞狗之音相聞，民至老死而不相往來，若此之時，則至治已。」
還淳，猶返樸。二句卽《奉贈韋左丞丈二十二韻》「致君堯舜上，再使風俗淳」意。
才傑，才能卓越之人。
愚蒙，愚昧無知之人。甫自謂，亦是目謙、自忿之語。
隱淪，指隱居。詳見卷二《奉贈韋左丞丈二十二韻》注。謝靈運《入華子崗是麻源第三谷》：「旣枉隱淪客，亦栖肥遯賢。」
長卿、子夏，皆甫自比。
長卿，卽司馬相如。
《西京雜記》卷二：「長卿素有消渇疾。」
甫《進封西岳賦表》自敍云：「豈意頭白之後，竟以短篇隻字，遂曾聞徹宸極，一動人主，是臣無負於少小多病，貧窮好學者已。」「況臣常有肺氣之疾，恐忽復先草露，塗糞土，而所懷冥寞，孤負皇恩。」故曰「多病久」。
索居，獨居也。《禮記·檀弓上》：子夏曰：「吾離羣而索居，亦已久矣。」陶淵明《和劉柴桑》詩：「直爲親舊故，未忍言索居。」
生涯，猶生計。
《分門集注》引師曰：「驅流俗，言與流俗驅馳，不能擺脫俗累。
生涯似眾人，言貧與編戶等也。」公後在梓州《悲秋》詩云「老逐眾人行」，卽壓縮「驅流俗」、「似眾人」爲一句矣。
巫咸，卽季咸，古神巫名。《莊子·應帝王》：「鄭有神巫曰季咸，知人之死生、存亡、禍福、壽夭，期以歲月旬日若神。」
揚雄《甘泉賦》：「選巫咸兮叫帝閽。」
亦見《列子·黃帝篇》。
鄒、魯，爲孔、孟聖賢之鄕。喩指文明昌盛之地。
《莊子·盜跖》：「子（孔子）自謂才士聖人邪？則再逐於魯，削迹於衞，窮於齊，圍於陳蔡，不容身於天下。子之道豈足貴邪？」
此言自己雖有「致君堯舜上，再使風俗淳」的抱負，但不能容於所謂盛世，豈不悲哉！「鄒魯莫容身」，亦「儒冠多誤身」意也。
趙次公曰：「時將晚，則日暮途遠之義。蒼茫，荒寂之貌。……荒寂之間而興有神也，則感激所致，不自覺如神也。」
一說：蒼茫，意興勃發之貌，言興之超逸。亦通。
仇注引《杜臆》：「『蒼茫興有神』，起下『歌此曲』，而此曲卽所上韋相詩。」
張綖曰：「『感激』四句，是雖時邁，急於求仕，然必與吾道契合者，然後望其汲引，非苟焉而泛求也。故獨爲韋公歌此曲，致於涕在衣巾。」
仇兆鰲釋最後十二句曰：「末乃自敍困窮，而有望於韋相也。『登用』承上，『隱淪』起下。多病索居，寥落已甚，且驅逐生涯，資身無策，至此則天意難問，而吾道莫容矣，故不禁感懷賦詩，而聲淚交流。此條一步敲緊一步，乃陳情之最悲切者。」
周甸曰：「公在京師十年，凡文武之有力者，無不投贈，哀苦求薦，較之昌黎三上宰相書，尤有甚者。不知命，不知道，惜哉！」

【評論】
陳軒曰：應酬臺閣詩，自有繩墨，雖少陵詩聖，不得不爾。然語無過分，固推雅製。（《讀杜隨筆》上卷一）

【備考】
夏力恕曰：公初來，銳於仕進。天寶六年下第，林甫陰謀所致也。《朝享賦》猶翼林甫之薦，未幾林甫死。《進西岳表》及《贈鮮於仲通》詩，實望國忠之薦，其《贈哥舒翰》則不得已而欲出徵辟之途也，又不可得，乃有《韋左相》之詩。每思杜、韓爲有唐一代偉人，韓亦三上宰相書，後世譏者津津，其病在責於人者重以周，而又不達當年事會也。唐時除進士第外，惟有宰相能特薦人，次則節度徵辟，舍此兩途而受知人主者皆詭遇耳。昌黎雖登第，然三選於吏部，卒無成，則且有登第而不得官者，此惟大賢之徒能杜門老死耳。如欲用世，舍宰相奚問？二公之於宰相直明目張膽，以此責備之竟不可得，故其卒也，皆就徵辟，斷不詭遇於人所不見之地以驕人白日也。嘗謂東漢氣節之敝，雖郭林宗之得免，亦出天幸，故惟申屠蟠乃可以形眾人之短。世無申屠蟠而竊議杜、韓，則亦詭遇者之惡明目張膽耳。如此，則杜、韓得失之不相揜，其亦庶幾平情之論乎？（《讀杜筆記》）

【永明按語】
〚3〛「鳳曆」一聯，注引沈存中詩律之論，謂「子美此二句皆二字平入，謂之偏格」。「二字」指「曆」、「飛」。「曆」爲入聲字，「鳳曆」爲仄入。偏格之說，不知何所指。按：沈括《夢溪筆談·藝文二》卷十五明確指出，此詩首聯「側入」，屬正格。《分門集注》所引，不知何出。《杜甫全集校注》引《分門集注》，更不知所謂。

【永明校記】
➀「並是天上麒麟兒」，諸本同。《杜甫全集校注》引作「盡是天上麒麟兒」。
②《杜甫全集校注》引《史記·甘茂列傳》，缺一關引號。
=全====================================================
《全唐詩》7.2388,PDF7.167,《御製全唐詩》2520

【異文、夾注】
〖1〗上韋左相二十韻[見素◯天寶元年。改侍中爲左相。中書令爲右相。十五載。見素從明皇幸蜀。至巴西。詔兼左相。封豳國公。]
〖丹青憶老臣〗丹青憶老[一作直。一作舊。]臣。[原注。相公之先人。遺風餘烈。至今稱之。]*
〖驚代得騏驎〗驚代得麒麟
〖東方領搢紳〗東方[顧命。司馬第四。畢公領之。康王之誥。畢公率東方諸侯入應門右。見素兼兵部尙書。故以畢公比之。]領搢紳
〖持衡留藻鑒〗持衡留藻鑑
〖餘波德照鄰〗餘波德照鄰。[一作餘陰照北鄰。]*
〖子夏索居頻〗子夏索居頻[一作貧]
〖生涯似眾人〗生涯似衆人
〖爲公歌此曲〗爲公[一作君]歌此曲
=奭====================================================
王嗣奭《杜臆》23,PDF76,31,PDF1.90,93,PDF1.213

【異文、夾注】
〖1〗上韋左相

【評論】
「八荒開壽域，一氣轉洪鈞」，偉麗之極，然根「龍飛」來，而須溪以爲頌相業，誤矣。「回首驅流俗，生涯似眾人」，自狀不凡。古人自期，今人不如，千載同慨。
PDF1.213
《通》云：末四句雖時邁急於求進，然必與吾道契合者，然後望其汲引，故獨爲韋公歌此曲；致「涕在衣巾」，則韋之賢可知。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.224,PDF1.297,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》106,PDF176

【譯文】
〚〛

=今====================================================
張志烈主編《杜詩全集（今注本）》1.204,PDF270

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================

講1/317,仇1/224,校2/581,虎1/251,全106,新1/161,今1/204,趙1/79,臆34,心3/703,鏡85,銭1/280,洙0905,唐7/2388
