0760 哀江頭

少陵野老吞聲哭，春日潛行曲江曲。
江頭宮殿鏁千門，細柳新蒲爲誰綠？
憶昔霓旌下南苑，苑中萬物生顏色。
昭陽殿裏第一人，同輦隨君侍君側。
輦前才人帶弓箭，白馬嚼齧黃金勒。
翻身向天仰射雲，一笑正墜雙飛翼。
明眸皓齒今何在？血污遊魂歸不得。
清渭東流劍閣深，去住彼此無消息！
人生有情淚沾臆，江水江花豈終極？
黃昏胡騎塵滿城，欲往城南忘南北！
=====================================================
《全唐詩》7.
〚〛
〚〛
〚〛
〚〛
〚〛
=====================================================

講1/455，仇1/329，校2/760，虎1/383，全142，新1/245，今1/284，趙1/177，臆68，心1/248，鏡122，銭1/42，洙0143，唐7/2268
