0875 ﻿奉送郭中丞兼太僕卿充隴右節度使三十韻[英乂]

詔發西山將，秋屯隴右兵。
淒涼餘部曲，燀赫舊家聲。
雕鶚乘時去，驊騮顧主鳴。
艱難須上策，容易卽前程。
斜日當軒蓋，高風卷旆旌。
松悲天水冷，沙亂雪山清。
和虜猶懷惠，防邊不敢驚。
古來於異域，鎮靜示專征。
燕薊奔封豕，周秦觸駭鯨。
中原何慘黷，餘孽尚縱橫。
箭入昭陽殿，笳吟細柳營。
內人紅袖泣，王子白衣行。
宸極祅星動，園陵殺氣平。
空餘金椀出，無復繐帷輕。
毀廟天飛雨，焚宮火徹明。
罘罳朝共落，棆桷夜同傾。
三月師逾整，群胡勢就烹。
瘡痍親接戰，勇決冠垂成。
妙譽期元宰，殊恩且列卿。
幾時迴節鉞，勠力掃攙搶。
圭竇三千士，雲梯七十城。
恥非齊說客，秪似魯諸生。
通籍微班忝，周行獨座榮。
隨肩趨漏刻，短髮愧簪纓。
徑欲依劉表，還疑猒禰衡。
漸衰那此別，忍淚獨含情。
廢邑狐狸語，空村虎豹爭。
人頻墜塗炭，公豈忘精誠。
元帥調新律，前軍壓舊京。
安邊仍扈從，莫作後功名。
=====================================================
蕭滌非《杜甫全集校注》
〚6〛即
=====================================================
《全唐詩》7.
〚〛
〚〛
〚〛
〚〛
〚〛
=====================================================
講1/501，仇1/369，校2/875，虎1/440，全160，新1/281，今1/347，趙1/197，臆77，心3/709，鏡148，銭1/318，洙1010，唐7/2406
