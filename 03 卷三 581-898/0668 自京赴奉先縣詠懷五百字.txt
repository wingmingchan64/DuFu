0668 自京赴奉先縣詠懷五百字[天寶十四載十一月初作]

杜陵有布衣，老大意轉拙。
許身一何愚，竊比稷與契。
居然成濩落，白首甘契闊。
蓋棺事則已，此志常覬豁。
窮年憂黎元，歎息腸內熱。
取笑同學翁，浩歌彌激烈。
非無江海志，瀟灑送日月。
生逢堯舜君，不忍便永訣。
當今廊廟具，構廈豈云缺？
葵藿傾太陽，物性固莫奪。
顧惟螻蟻輩，但自求其穴。
胡爲慕大鯨，輒擬偃溟渤？
以茲悟生理，獨耻事干謁。
兀兀遂至今，忍爲塵埃沒。
終愧巢與由，未能易其節。
沉飲聊自遣，放歌頗愁絕。
歲暮百草零，疾風高岡裂。
天衢陰崢嶸，客子中夜發。
霜嚴衣帶斷，指直不得結。
凌晨過驪山，御榻在嵽嵲。
蚩尤塞寒空，蹴踏崖谷滑。
瑤池氣鬱律，羽林相摩戛。
君臣留歡娛，樂動殷膠葛。
賜浴皆長纓，與宴非短褐。
彤廷所分帛，本自寒女出。
鞭撻其夫家，聚斂貢城闕。
聖人筐篚恩，實欲邦國活。
臣如忽至理，君豈棄此物？
多士盈朝廷，仁者宜戰慄。
況聞內金盤，盡在衞霍室。
中堂舞神仙，煙霧蒙玉質。
暖客貂鼠裘，悲管逐清瑟。
勸客駝蹄羹，霜橙壓香橘。
朱門酒肉臭，路有凍死骨。
榮枯咫尺異，惆悵難再述。
北轅就涇渭，官渡又改轍。
羣水從西下，極目高崒兀。
疑是崆峒來，恐觸天柱折。
河梁幸未拆，枝撐聲窸窣。
行旅相攀援，川廣不可越。
老妻旣異縣，十口隔風雪。
誰能久不顧？庶往共飢渴。
入門聞號咷，幼子飢已卒。
吾寧捨一哀，里巷亦嗚咽。
所愧爲人父，無食致夭折。
豈知秋禾登，貧寠有倉卒。
生常免租稅，名不隸征伐。
撫迹猶酸辛，平人固騷屑。
默思失業徒，因念遠戍卒。
憂端齊終南，澒洞不可掇！
=粵====================================================
陳永明《杜甫全集粵音注音》

【注音】
自京赴奉先縣詠懷五百字
zi6 ging1 fu6 fung6 sin1 jyun6 wing6 waai4 ng5 baak3 zi6

杜陵有布衣，老大意轉拙。
dou6 ling4 jau5 bou3 ji1, lou5 daai6 ji3 zyun2 zyut3
-----------------------------------------------------
許身一何愚，竊比稷與契。
heoi2 san1 jat1 ho4 jyu4, sit3 bei2 zik1 jyu5 sit3
-----------------------------------------------------
居然成濩落，白首甘契闊。
geoi1 jin4 sing4 wok6 lok6, baak6 sau2 gam1 kit3 fut3
-----------------------------------------------------
蓋棺事則已，此志常覬豁。
goi3 gun1 si6 zak1 ji5, ci2 zi3 soeng4 gei3 kut3
-----------------------------------------------------
窮年憂黎元，歎息腸內熱。
kung4 nin4 jau1 lai4 jyun4, taan3 sik1 coeng4 noi6 jit6
-----------------------------------------------------
取笑同學翁，浩歌彌激烈。
ceoi2 siu3 tung4 hok6 jung1, hou6 go1 mei4 gik1 lit6
-----------------------------------------------------
非無江海志，瀟灑送日月。
fei1 mou4 gong1 hoi2 zi3, siu1 saa2 sung3 jat6 jyut6
-----------------------------------------------------
生逢堯舜君，不忍便永訣。
sang1 fung4 jiu4 seon3 gwan1, bat1 jan2 bin6 wing5 kyut3
-----------------------------------------------------
當今廊廟具，構廈豈云缺？
dong1 gam1 long4 miu6 geoi6, gau3 haa6 hei2 wan4 kyut3
-----------------------------------------------------
葵藿傾太陽，物性固莫奪。
kwai4 fok3 king1 taai3 joeng4, mat6 sing3 gu3 mok6 dyut6
-----------------------------------------------------
顧惟螻蟻輩，但自求其穴。
gu3 wai4 lau4 ngai5 bui3, daan6 zi6 kau4 kei4 jyut6
-----------------------------------------------------
胡爲慕大鯨，輒擬偃溟渤？
wu4 wai4 mou6 daai6 king4, zip3 ji5 jin2 ming4 but6
-----------------------------------------------------
以茲悟生理，獨耻事干謁。
ji5 zi1 ng6 sang1 lei5, duk6 ci2 si6 gon1 jit3
-----------------------------------------------------
兀兀遂至今，忍爲塵埃沒。
ngat6 ngat6 seoi6 zi3 gam1, jan2 wai4 can4 oi1 mut6
-----------------------------------------------------
終愧巢與由，未能易其節。
zung1 kwai5 caau4 jyu5 jau4, mei6 nang4 jik6 kei4 zit3
-----------------------------------------------------
沉飲聊自遣，放歌頗愁絕。
cam4 jam2 liu4 zi6 hin2, fong3 go1 po2 sau4 zyut6
-----------------------------------------------------
歲暮百草零，疾風高岡裂。
seoi3 mou6 baak3 cou2 ling4, zat6 fung1 gou1 gong1 lit6
-----------------------------------------------------
天衢陰崢嶸，客子中夜發。
tin1 keoi4 jam1 zang1 wing4, haak3 zi2 zung1 je6 faat3
-----------------------------------------------------
霜嚴衣帶斷，指直不得結。
soeng1 jim4 ji1 daai3 dyun6, zi2 zik6 bat1 dak1 git3
-----------------------------------------------------
凌晨過驪山，御榻在嵽嵲。
ling4 san4 gwo3 lei4 saan1, jyu6 taap3 zoi6 dit6 jit6
-----------------------------------------------------
蚩尤塞寒空，蹴踏崖谷滑。
ci1 jau4 sak1 hon4 hung1, cuk1 daap6 ngaai4 guk1 waat6
-----------------------------------------------------
瑤池氣鬱律，羽林相摩戛。
jiu4 ci4 hei3 wat1 leot6, jyu5 lam4 soeng1 mo1 aat3
-----------------------------------------------------
君臣留歡娛，樂動殷膠葛。
gwan1 san4 lau4 fun1 jyu4, ngok6 dung6 jan1 gaau1 got3
-----------------------------------------------------
賜浴皆長纓，與宴非短褐。
ci3 juk6 gaai1 coeng4 jing1, jyu6 jin3 fei1 dyun2 hot3
-----------------------------------------------------
彤廷所分帛，本自寒女出。
tung4 ting4 so2 fan1 baak6, bun2 zi6 hon4 neoi5 ceot1
-----------------------------------------------------
鞭撻其夫家，聚斂貢城闕。
bin1 taat3 kei4 fu1 gaa1, zeoi6 lim6/lim5 gung3 sing4 kyut3
-----------------------------------------------------
聖人筐篚恩，實欲邦國活。
sing3 jan4 hong1 fei2 jan1, sat6 juk6 bong1 gwok3 wut6
-----------------------------------------------------
臣如忽至理，君豈棄此物？
san4 jyu4 fat1 zi3 lei5, gwan1 hei2 hei3 ci2 mat6
-----------------------------------------------------
多士盈朝廷，仁者宜戰慄。
do1 si6 jing4 ciu4 ting4, jan4 ze2 ji4 zin3 leot6
-----------------------------------------------------
況聞內金盤，盡在衞霍室。
fong3 man4 noi6 gam1 pun4, zeon6 zoi6 wai6 fok3 sat1
-----------------------------------------------------
中堂舞神仙，煙霧蒙玉質。
zung1 tong4 mou5 san4 sin1, jin1 mou6 mung4 juk6 zat1
-----------------------------------------------------
暖客貂鼠裘，悲管逐清瑟。
nyun5 haak3 diu1 syu2 kau4, bei1 gun2 zuk6 cing1 sat1
-----------------------------------------------------
勸客駝蹄羹，霜橙壓香橘。
hyun3 haak3 to4 tai4 gang1, soeng1 caang4 aat3 hoeng1 gwat1
-----------------------------------------------------
朱門酒肉臭，路有凍死骨。
zyu1 mun4 zau2 juk6 cau3, lou6 jau5 dung3 sei2 gwat1
-----------------------------------------------------
榮枯咫尺異，惆悵難再述。
wing4 fu1 zi2 cek3 ji6, cau4 coeng3 naan4 zoi3 seot6
-----------------------------------------------------
北轅就涇渭，官渡又改轍。
bak1 jyun4 zau6 ging1 wai6, gun1 dou6 jau6 goi2 cit3
-----------------------------------------------------
羣水從西下，極目高崒兀。
kwan4 seoi2 cung4 sai1 haa6, gik6 muk6 gou1 zeot1 ngat6
-----------------------------------------------------
疑是崆峒來，恐觸天柱折。
ji4 si6 hung1 tung4 loi4, hung2 zuk1 tin1 cyu5 zit3
-----------------------------------------------------
河梁幸未拆，枝撐聲窸窣。
ho4 loeng4 hang6 mei6 caak3, zi1 caang1 seng1 sik1 seot1
-----------------------------------------------------
行旅相攀援，川廣不可越。
hang4 leoi5 soeng1 paan1 wun4, cyun1 gwong2 bat1 ho2 jyut6
-----------------------------------------------------
老妻旣異縣，十口隔風雪。
lou5 cai1 gei3 ji6 jyun6, sap6 hau2 gaak3 fung1 syut3
-----------------------------------------------------
誰能久不顧？庶往共飢渴。
seoi4 nang4 gau2 bat1 gu3, syu3 wong5 gung6 gei1 hot3
-----------------------------------------------------
入門聞號咷，幼子飢已卒。
jap6 mun4 man4 hou4 tou4, jau3 zi2 gei1 ji5 zeot1
-----------------------------------------------------
吾寧捨一哀，里巷亦嗚咽。
ng4 ning4 se2 jat1 oi1, lei5 hong6 jik6 wu1 jit3
-----------------------------------------------------
所愧爲人父，無食致夭折。
so2 kwai5 wai4 jan4 fu6, mou4 sik6 zi3 jiu1 zit3
-----------------------------------------------------
豈知秋禾登，貧寠有倉卒。
hei2 zi1 cau1 wo4 dang1, pan4 geoi6 jau5 cong1 cyut3
-----------------------------------------------------
生常免租稅，名不隸征伐。
sang1 soeng4 min5 zou1 seoi3, ming4 bat1 dai6 zing1 fat6
-----------------------------------------------------
撫迹猶酸辛，平人固騷屑。
fu2 zik1 jau4 syun1 san1, ping4 jan4 gu3 sou1 sit3
-----------------------------------------------------
默思失業徒，因念遠戍卒。
mak6 si1 sat1 jip6 tou4, jan1 nim6 jyun5 syu3 zeot1
-----------------------------------------------------
憂端齊終南，澒洞不可掇！
jau1 dyun1 cai4 zung1 naam4, hung6 tung4 bat1 ho2 zyut3

【韻部】
〚3.2.5〛拙：屑韻
〚4.2.5〛契：屑韻
〚5.2.5〛闊：曷韻
〚6.2.5〛豁：曷韻
〚7.2.5〛熱：屑韻
〚8.2.5〛烈：屑韻
〚9.2.5〛月：月韻
〚10.2.5〛訣：屑韻
〚11.2.5〛缺：屑韻
〚12.2.5〛奪：曷韻
〚13.2.5〛穴：屑韻
〚14.2.5〛渤：月韻
〚15.2.5〛謁：月韻
〚16.2.5〛沒：月韻
〚17.2.5〛節：屑韻
〚18.2.5〛絕：屑韻
〚19.2.5〛裂：屑韻
〚20.2.5〛發：月韻
〚21.2.5〛結：屑韻
〚22.2.5〛嵲：屑韻
〚23.2.5〛滑：月韻
〚24.2.5〛戛：黠韻
〚25.2.5〛葛：曷韻
〚26.2.5〛褐：曷韻
〚27.2.5〛出：質韻
〚28.2.5〛闕：月韻
〚29.2.5〛活：曷韻
〚30.2.5〛物：物韻
〚31.2.5〛慄：質韻
〚32.2.5〛室：質韻
〚33.2.5〛質：質韻
〚34.2.5〛瑟：質韻
〚35.2.5〛橘：質韻
〚36.2.5〛骨：月韻
〚37.2.5〛述：質韻
〚38.2.5〛轍：屑韻
〚39.2.5〛兀：月韻
〚40.2.5〛折：屑韻
〚41.2.5〛窣：月韻
〚42.2.5〛越：月韻
〚43.2.5〛雪：屑韻
〚44.2.5〛渴：曷韻
〚45.2.5〛卒：質韻
〚46.2.5〛咽：屑韻
〚47.2.5〛折：屑韻
〚48.2.5〛卒：月韻
〚49.2.5〛伐：月韻
〚50.2.5〛屑：屑韻
〚51.2.5〛卒：月韻
〚52.2.5〛掇：曷韻

【體裁】
五古

【補充說明】
1. 四質、五物、六月、七曷、八黠、九屑。
〚22.2.4-5〛嵽嵲，疊韻詞。
〚25.2.3〛趙云：殷，讀從「殷其雷」之殷。此讀之殷爲上聲，jan2。

【其他】

=國====================================================
《杜甫全集國音注音》

【拼音】
zì jīng fù fèng xiān xiàn yǒng huái wǔ bǎi zì 

〚3〛dù líng yǒu bù yī， lǎo dà yì zhuǎn zhuō
〚4〛xǔ shēn yī hé yú， qiè bǐ jì yǔ xiè
〚5〛jū rán chéng huò luò， bái shǒu gān qiè kuò
〚6〛gài guān shì zé yǐ， cǐ zhì cháng jì huò
〚7〛qióng nián yōu lí yuán， tàn xī cháng nèi rè
〚8〛qǔ xiào tóng xué wēng， hào gē mí jī liè
〚9〛fēi wú jiāng hǎi zhì， xiāo sǎ sòng rì yuè
〚10〛shēng féng yáo shùn jūn， bù rěn biàn yǒng jué
〚11〛dāng jīn láng miào jù， gòu shà qǐ yún quē
〚12〛kuí huò qīng tài yáng， wù xìng gù mò duó
〚13〛gù wéi lóu yǐ bèi， dàn zì qiú qí xué
〚14〛hú wèi mù dà jīng， zhé nǐ yǎn míng bó
〚15〛yǐ zī wù shēng lǐ， dú chǐ shì gān yè
〚16〛wù wù suí zhì jīn， rěn wéi chén āi mò
〚17〛zhōng kuì cháo yǔ yóu， wèi néng yì qí jié
〚18〛chén yǐn liáo zì qiǎn， fàng gē pō chóu jué
〚19〛suì mù bǎi cǎo líng， jí fēng gāo gāng liè
〚20〛tiān qú yīn zhēng róng， kè zǐ zhōng yè fā
〚21〛shuāng yán yī dài duàn， zhǐ zhí bù dé jié
〚22〛líng chén guò lí shān， yù tà zài dié niè
〚23〛chī yóu sè hán kōng， cù tà yá gǔ huá
〚24〛yáo chí qì yù lǜ， yǔ lín xiàng mó jiá
〚25〛jūn chén liú huān yú， yuè dòng yīn jiāo gě
〚26〛cì yù jiē cháng yīng， yù yàn fēi duǎn hè
〚27〛tóng tíng suǒ fēn bó， běn zì hán nǚ chū
〚28〛biān tà qí fū jiā， jù liǎn gòng chéng què
〚29〛shèng rén kuāng fěi ēn， shí yù bāng guó huó
〚30〛chén rú hū zhì lǐ， jūn qǐ qì cǐ wù
〚31〛duō shì yíng cháo tíng， rén zhě yí zhàn lì
〚32〛kuàng wén nèi jīn pán， jìn zài wèi huò shì
〚33〛zhōng táng wǔ shén xiān， yān wù méng yù zhì
〚34〛nuǎn kè diāo shǔ qiú， bēi guǎn zhú qīng sè
〚35〛quàn kè tuó tí gēng， shuāng chéng yā xiāng jú
〚36〛zhū mén jiǔ ròu chòu， lù yǒu dòng sǐ gǔ
〚37〛róng kū zhǐ chǐ yì， chóu chàng nán zài shù
〚38〛běi yuán jiù jīng wèi， guān dù yòu gǎi zhé
〚39〛qún shuǐ cóng xī xià， jí mù gāo cù wù
〚40〛yí shì kōng tóng lái， kǒng chù tiān zhù zhé
〚41〛hé liáng xìng wèi chè， zhī chēng shēng xī sū
〚42〛xíng lǚ xiàng pān yuán， chuān guǎng bù kě yuè
〚43〛lǎo qī jì yì xiàn， shí kǒu gé fēng xuě
〚44〛shuí néng jiǔ bù gù， shù wǎng gòng jī kě
〚45〛rù mén wén háo táo， yòu zǐ jī yǐ zú
〚46〛wú nìng shě yī āi， lǐ xiàng yì wū yè
〚47〛suǒ kuì wèi rén fù， wú shí zhì yāo zhé
〚48〛qǐ zhī qiū hé dēng， pín jù yǒu cāng cù
〚49〛shēng cháng miǎn zū shuì， míng bù lì zhēng fá
〚50〛fǔ jì yóu suān xīn， píng rén gù sāo xiè
〚51〛mò sī shī yè tú， yīn niàn yuǎn shù zú
〚52〛yōu duān qí zhōng nán， hòng tóng bù kě duō
 
【注音】
ㄗˋ ㄐㄧㄥ ㄈㄨˋ ㄈㄥˋ ㄒㄧㄢ ㄒㄧㄢˋ ㄩㄥˇ ㄏㄨㄞˊ ㄨˇ ㄅㄞˇ ㄗˋ

〚3〛ㄉㄨˋ ㄌㄧㄥˊ ㄧㄡˇ ㄅㄨˋ ㄧ， ㄌㄠˇ ㄉㄚˋ ㄧˋ ㄓㄨㄢˇ ㄓㄨㄛ 
〚4〛ㄒㄩˇ ㄕㄣ ㄧ ㄏㄜˊ ㄩˊ， ㄑㄧㄝˋ ㄅㄧˇ ㄐㄧˋ ㄩˇ ㄒㄧㄝˋ 
〚5〛ㄐㄩ ㄖㄢˊ ㄔㄥˊ ㄏㄨㄛˋ ㄌㄨㄛˋ， ㄅㄞˊ ㄕㄡˇ ㄍㄢ ㄑㄧㄝˋ ㄎㄨㄛˋ 
〚6〛ㄍㄞˋ ㄍㄨㄢ ㄕˋ ㄗㄜˊ ㄧˇ， ㄘˇ ㄓˋ ㄔㄤˊ ㄐㄧˋ ㄏㄨㄛˋ 
〚7〛ㄑㄩㄥˊ ㄋㄧㄢˊ ㄧㄡ ㄌㄧˊ ㄩㄢˊ， ㄊㄢˋ ㄒㄧ ㄔㄤˊ ㄋㄟˋ ㄖㄜˋ 
〚8〛ㄑㄩˇ ㄒㄧㄠˋ ㄊㄨㄥˊ ㄒㄩㄝˊ ㄨㄥ， ㄏㄠˋ ㄍㄜ ㄇㄧˊ ㄐㄧ ㄌㄧㄝˋ 
〚9〛ㄈㄟ ㄨˊ ㄐㄧㄤ ㄏㄞˇ ㄓˋ， ㄒㄧㄠ ㄙㄚˇ ㄙㄨㄥˋ ㄖˋ ㄩㄝˋ 
〚10〛ㄕㄥ ㄈㄥˊ ㄧㄠˊ ㄕㄨㄣˋ ㄐㄩㄣ， ㄅㄨˋ ㄖㄣˇ ㄅㄧㄢˋ ㄩㄥˇ ㄐㄩㄝˊ 
〚11〛ㄉㄤ ㄐㄧㄣ ㄌㄤˊ ㄇㄧㄠˋ ㄐㄩˋ， ㄍㄡˋ ㄕㄚˋ ㄑㄧˇ ㄩㄣˊ ㄑㄩㄝ 
〚12〛ㄎㄨㄟˊ ㄏㄨㄛˋ ㄑㄧㄥ ㄊㄞˋ ㄧㄤˊ， ㄨˋ ㄒㄧㄥˋ ㄍㄨˋ ㄇㄛˋ ㄉㄨㄛˊ 
〚13〛ㄍㄨˋ ㄨㄟˊ ㄌㄡˊ ㄧˇ ㄅㄟˋ， ㄉㄢˋ ㄗˋ ㄑㄧㄡˊ ㄑㄧˊ ㄒㄩㄝˊ 
〚14〛ㄏㄨˊ ㄨㄟˋ ㄇㄨˋ ㄉㄚˋ ㄐㄧㄥ， ㄓㄜˊ ㄋㄧˇ ㄧㄢˇ ㄇㄧㄥˊ ㄅㄛˊ 
〚15〛ㄧˇ ㄗ ㄨˋ ㄕㄥ ㄌㄧˇ， ㄉㄨˊ ㄔˇ ㄕˋ ㄍㄢ ㄧㄝˋ 
〚16〛ㄨˋ ㄨˋ ㄙㄨㄟˊ ㄓˋ ㄐㄧㄣ， ㄖㄣˇ ㄨㄟˊ ㄔㄣˊ ㄞ ㄇㄛˋ 
〚17〛ㄓㄨㄥ ㄎㄨㄟˋ ㄔㄠˊ ㄩˇ ㄧㄡˊ， ㄨㄟˋ ㄋㄥˊ ㄧˋ ㄑㄧˊ ㄐㄧㄝˊ 
〚18〛ㄔㄣˊ ㄧㄣˇ ㄌㄧㄠˊ ㄗˋ ㄑㄧㄢˇ， ㄈㄤˋ ㄍㄜ ㄆㄛ ㄔㄡˊ ㄐㄩㄝˊ 
〚19〛ㄙㄨㄟˋ ㄇㄨˋ ㄅㄞˇ ㄘㄠˇ ㄌㄧㄥˊ， ㄐㄧˊ ㄈㄥ ㄍㄠ ㄍㄤ ㄌㄧㄝˋ 
〚20〛ㄊㄧㄢ ㄑㄩˊ ㄧㄣ ㄓㄥ ㄖㄨㄥˊ， ㄎㄜˋ ㄗˇ ㄓㄨㄥ ㄧㄝˋ ㄈㄚ 
〚21〛ㄕㄨㄤ ㄧㄢˊ ㄧ ㄉㄞˋ ㄉㄨㄢˋ， ㄓˇ ㄓˊ ㄅㄨˋ ㄉㄜˊ ㄐㄧㄝˊ 
〚22〛ㄌㄧㄥˊ ㄔㄣˊ ㄍㄨㄛˋ ㄌㄧˊ ㄕㄢ， ㄩˋ ㄊㄚˋ ㄗㄞˋ ㄉㄧㄝˊ ㄋㄧㄝˋ 
〚23〛ㄔ ㄧㄡˊ ㄙㄜˋ ㄏㄢˊ ㄎㄨㄥ， ㄘㄨˋ ㄊㄚˋ ㄧㄚˊ ㄍㄨˇ ㄏㄨㄚˊ 
〚24〛ㄧㄠˊ ㄔˊ ㄑㄧˋ ㄩˋ ㄌㄩ， ㄩˇ ㄌㄧㄣˊ ㄒㄧㄤˋ ㄇㄛˊ ㄐㄧㄚˊ 
〚25〛ㄐㄩㄣ ㄔㄣˊ ㄌㄧㄡˊ ㄏㄨㄢ ㄩˊ， ㄩㄝˋ ㄉㄨㄥˋ ㄧㄣ ㄐㄧㄠ ㄍㄜˇ 
〚26〛ㄘˋ ㄩˋ ㄐㄧㄝ ㄔㄤˊ ㄧㄥ， ㄩˋ ㄧㄢˋ ㄈㄟ ㄉㄨㄢˇ ㄏㄜˋ 
〚27〛ㄊㄨㄥˊ ㄊㄧㄥˊ ㄙㄨㄛˇ ㄈㄣ ㄅㄛˊ， ㄅㄣˇ ㄗˋ ㄏㄢˊ ㄋㄩˇ ㄔㄨ 
〚28〛ㄅㄧㄢ ㄊㄚˋ ㄑㄧˊ ㄈㄨ ㄐㄧㄚ， ㄐㄩˋ ㄌㄧㄢˇ ㄍㄨㄥˋ ㄔㄥˊ ㄑㄩㄝˋ 
〚29〛ㄕㄥˋ ㄖㄣˊ ㄎㄨㄤ ㄈㄟˇ ㄣ， ㄕˊ ㄩˋ ㄅㄤ ㄍㄨㄛˊ ㄏㄨㄛˊ 
〚30〛ㄔㄣˊ ㄖㄨˊ ㄏㄨ ㄓˋ ㄌㄧˇ， ㄐㄩㄣ ㄑㄧˇ ㄑㄧˋ ㄘˇ ㄨˋ 
〚31〛ㄉㄨㄛ ㄕˋ ㄧㄥˊ ㄔㄠˊ ㄊㄧㄥˊ， ㄖㄣˊ ㄓㄜˇ ㄧˊ ㄓㄢˋ ㄌㄧˋ 
〚32〛ㄎㄨㄤˋ ㄨㄣˊ ㄋㄟˋ ㄐㄧㄣ ㄆㄢˊ， ㄐㄧㄣˋ ㄗㄞˋ ㄨㄟˋ ㄏㄨㄛˋ ㄕˋ 
〚33〛ㄓㄨㄥ ㄊㄤˊ ㄨˇ ㄕㄣˊ ㄒㄧㄢ， ㄧㄢ ㄨˋ ㄇㄥˊ ㄩˋ ㄓˋ 
〚34〛ㄋㄨㄢˇ ㄎㄜˋ ㄉㄧㄠ ㄕㄨˇ ㄑㄧㄡˊ， ㄅㄟ ㄍㄨㄢˇ ㄓㄨˊ ㄑㄧㄥ ㄙㄜˋ 
〚35〛ㄑㄩㄢˋ ㄎㄜˋ ㄊㄨㄛˊ ㄊㄧˊ ㄍㄥ， ㄕㄨㄤ ㄔㄥˊ ㄧㄚ ㄒㄧㄤ ㄐㄩˊ 
〚36〛ㄓㄨ ㄇㄣˊ ㄐㄧㄡˇ ㄖㄡˋ ㄔㄡˋ， ㄌㄨˋ ㄧㄡˇ ㄉㄨㄥˋ ㄙˇ ㄍㄨˇ 
〚37〛ㄖㄨㄥˊ ㄎㄨ ㄓˇ ㄔˇ ㄧˋ， ㄔㄡˊ ㄔㄤˋ ㄋㄢˊ ㄗㄞˋ ㄕㄨˋ 
〚38〛ㄅㄟˇ ㄩㄢˊ ㄐㄧㄡˋ ㄐㄧㄥ ㄨㄟˋ， ㄍㄨㄢ ㄉㄨˋ ㄧㄡˋ ㄍㄞˇ ㄓㄜˊ 
〚39〛ㄑㄩㄣˊ ㄕㄨㄟˇ ㄘㄨㄥˊ ㄒㄧ ㄒㄧㄚˋ， ㄐㄧˊ ㄇㄨˋ ㄍㄠ ㄘㄨˋ ㄨˋ 
〚40〛ㄧˊ ㄕˋ ㄎㄨㄥ ㄊㄨㄥˊ ㄌㄞˊ， ㄎㄨㄥˇ ㄔㄨˋ ㄊㄧㄢ ㄓㄨˋ ㄓㄜˊ 
〚41〛ㄏㄜˊ ㄌㄧㄤˊ ㄒㄧㄥˋ ㄨㄟˋ ㄔㄜˋ， ㄓ ㄔㄥ ㄕㄥ ㄒㄧ ㄙㄨ 
〚42〛ㄒㄧㄥˊ ㄌㄩˇ ㄒㄧㄤˋ ㄆㄢ ㄩㄢˊ， ㄔㄨㄢ ㄍㄨㄤˇ ㄅㄨˋ ㄎㄜˇ ㄩㄝˋ 
〚43〛ㄌㄠˇ ㄑㄧ ㄐㄧˋ ㄧˋ ㄒㄧㄢˋ， ㄕˊ ㄎㄡˇ ㄍㄜˊ ㄈㄥ ㄒㄩㄝˇ 
〚44〛ㄕㄨㄟˊ ㄋㄥˊ ㄐㄧㄡˇ ㄅㄨˋ ㄍㄨˋ， ㄕㄨˋ ㄨㄤˇ ㄍㄨㄥˋ ㄐㄧ ㄎㄜˇ 
〚45〛ㄖㄨˋ ㄇㄣˊ ㄨㄣˊ ㄏㄠˊ ㄊㄠˊ， ㄧㄡˋ ㄗˇ ㄐㄧ ㄧˇ ㄗㄨˊ 
〚46〛ㄨˊ ㄋㄧㄥˋ ㄕㄜˇ ㄧ ㄞ， ㄌㄧˇ ㄒㄧㄤˋ ㄧˋ ㄨ ㄧㄝˋ 
〚47〛ㄙㄨㄛˇ ㄎㄨㄟˋ ㄨㄟˋ ㄖㄣˊ ㄈㄨˋ， ㄨˊ ㄕˊ ㄓˋ ㄧㄠ ㄓㄜˊ 
〚48〛ㄑㄧˇ ㄓ ㄑㄧㄡ ㄏㄜˊ ㄉㄥ， ㄆㄧㄣˊ ㄐㄩˋ ㄧㄡˇ ㄘㄤ ㄘㄨˋ 
〚49〛ㄕㄥ ㄔㄤˊ ㄇㄧㄢˇ ㄗㄨ ㄕㄨㄟˋ， ㄇㄧㄥˊ ㄅㄨˋ ㄌㄧˋ ㄓㄥ ㄈㄚˊ 
〚50〛ㄈㄨˇ ㄐㄧˋ ㄧㄡˊ ㄙㄨㄢ ㄒㄧㄣ， ㄆㄧㄥˊ ㄖㄣˊ ㄍㄨˋ ㄙㄠ ㄒㄧㄝˋ 
〚51〛ㄇㄛˋ ㄙ ㄕ ㄧㄝˋ ㄊㄨˊ， ㄧㄣ ㄋㄧㄢˋ ㄩㄢˇ ㄕㄨˋ ㄗㄨˊ 
〚52〛ㄧㄡ ㄉㄨㄢ ㄑㄧˊ ㄓㄨㄥ ㄋㄢˊ， ㄏㄨㄥˋ ㄊㄨㄥˊ ㄅㄨˋ ㄎㄜˇ ㄉㄨㄛ
=地====================================================
《地名詞典》

【地名】
陝西
河西，合陽縣 35.15680, 110.34354
杜陵 34.16182, 109.00169 （西安市東南）
〖奉先〗蒲城 34.96638, 109.61723 （杜陵東北六十六哩）
驪山 34.33268, 109.28142
華清宮 34.36424, 109.21347
崆峒山，甘肅平涼市 35.54904, 106.51651
終南山，西安市南 33.93150, 109.01723
=典====================================================
《引典出處》

【注釋】
〖杜陵有布衣〗
〖老大意轉拙〗
〖許身一何愚〗
〖竊比稷與契〗
〖居然成濩落〗
〖白首甘契闊〗
〖蓋棺事則已〗
〖此志常覬豁〗
〖窮年憂黎元〗
〖歎息腸內熱〗
〖取笑同學翁〗
〖浩歌彌激烈〗
〖非無江海志〗
〖瀟灑送日月〗
〖生逢堯舜君〗
〖不忍便永訣〗
〖當今廊廟具〗
〖構廈豈云缺〗
〖葵藿傾太陽〗
〖物性固莫奪〗
〖顧惟螻蟻輩〗
〖但自求其穴〗
〖胡爲慕大鯨〗
〖輒擬偃溟渤〗
〖以茲悟生理〗
〖獨耻事干謁〗
〖兀兀遂至今〗
〖忍爲塵埃沒〗
〖終愧巢與由〗
〖未能易其節〗
〖沉飲聊自遣〗
〖放歌頗愁絕〗
〖歲暮百草零〗
〖疾風高岡裂〗
〖天衢陰崢嶸〗
〖客子中夜發〗
〖霜嚴衣帶斷〗
〖指直不得結〗
〖凌晨過驪山〗
〖御榻在嵽嵲〗
〖蚩尤塞寒空〗
〖蹴踏崖谷滑〗
〖瑤池氣鬱律〗
〖羽林相摩戛〗
〖君臣留歡娛〗
〖樂動殷膠葛〗
〖賜浴皆長纓〗
〖與宴非短褐〗
〖彤廷所分帛〗
〖本自寒女出〗
〖鞭撻其夫家〗
〖聚斂貢城闕〗
〖聖人筐篚恩〗《詩經·小雅·鹿鳴·毛序》：《鹿鳴》，燕羣臣嘉賓也。旣飲食之，又實幣帛筐篚，以將其厚意，然後忠臣嘉賓得盡其心矣。
〖實欲邦國活〗
〖臣如忽至理〗
〖君豈棄此物〗
〖多士盈朝廷〗
〖仁者宜戰慄〗
〖況聞內金盤〗
〖盡在衞霍室〗
〖中堂舞神仙〗
〖煙霧蒙玉質〗
〖暖客貂鼠裘〗
〖悲管逐清瑟〗
〖勸客駝蹄羹〗
〖霜橙壓香橘〗
〖朱門酒肉臭〗
〖路有凍死骨〗
〖榮枯咫尺異〗
〖惆悵難再述〗
〖北轅就涇渭〗
〖官渡又改轍〗
〖羣水從西下〗
〖極目高崒兀〗
〖疑是崆峒來〗
〖恐觸天柱折〗
〖河梁幸未拆〗
〖枝撐聲窸窣〗
〖行旅相攀援〗
〖川廣不可越〗
〖老妻旣異縣〗
〖十口隔風雪〗
〖誰能久不顧〗
〖庶往共飢渴〗
〖入門聞號咷〗
〖幼子飢已卒〗
〖吾寧捨一哀〗
〖里巷亦嗚咽〗
〖所愧爲人父〗
〖無食致夭折〗
〖豈知秋禾登〗
〖貧寠有倉卒〗
〖生常免租稅〗
〖名不隸征伐〗
〖撫迹猶酸辛〗
〖平人固騷屑〗
〖默思失業徒〗
〖因念遠戍卒〗
〖憂端齊終南〗
〖澒洞不可掇〗
=郭===================================================
郭知達《新刊校定集注杜詩》臺PDF1.181,中PDF2.205,四1068-44

【異文、夾注】
〖歎息腸內熱〗嘆息腸[一作腹]內熱
〖瀟灑送日月〗蕭灑送日月
〖生逢堯舜君〗生逢堯舜[一作爲]君
〖物性固莫奪〗物性固莫[一作難]奪
〖放歌頗愁絕〗放謌頗愁絕
〖天衢陰崢嶸〗天衢隂崢嶸
〖羽林相摩戛〗羽林相摩戞
〖君臣留歡娛〗君臣[一云聖君]留懽娛
〖樂動殷膠葛〗樂動殷樛[一作膠葛]①嶱
〖與宴非短褐〗與宴[一作讌]非短褐
〖鞭撻其夫家〗鞭撻[一作菙]其夫家
〖實欲邦國活〗實[一作願]欲邦國活
〖況聞內金盤〗況聞内金盤
〖盡在衞霍室〗盡在衛霍室
〖暖客貂鼠裘〗煖客[一云暖蒙]貂鼠裘
〖勸客駝蹄羹〗勸客駞蹄羹
〖羣水從西下〗羣氷從西下
〖極目高崒兀〗極目高崪兀
〖枝撐聲窸窣〗枝撑聲窸窣
〖川廣不可越〗川廣不[一作且]可越
〖豈知秋禾登〗豈知秋未[一作禾]登
〖撫迹猶酸辛〗撫迹猶[一作獨]酸辛
〖默思失業徒〗默思失業途[一作徒]
〖憂端齊終南〗憂端齊[一作際]終南

【注釋】
〖1〗天寶十四載十一月初作。奉先屬京兆郡，緣皇家陵寢，武后分置醴泉縣。
〖老大意轉拙〗「杜陵」見上《醉時歌》注。「老大」見《送高適》詩注。
〖竊比稷與契〗孔子竊比於我老彭。坡嘗云：子美自許稷與契，人未必許也。然其詩云：舜舉十六相，身尊道何高。秦時用啇鞅，法令如牛毛。此是稷、契輩口中語也。趙云：古樂府《羅敷行》云：使君一何愚。嘗謂東坡議論至此，而後能見古人之心。見古人之心，而後能說詩也。今杜公此篇，自杜陵有布衣至浩歌彌激烈六韻，則以雖抱濟世之才，而無稷、契之位，故不免於浩歎也。
〖白首甘契闊〗《莊子》：瓠落無所容。《釋文》：戶郭反，猶廓落也。《擊鼓》詩：死生契闊，與子成說。毛氏曰：契闊，勤苦也。陸機：契闊踰三年。趙云：文子云：形之與名，居然別矣。
〖此志常覬豁〗新添：劉毅云：丈夫兒蹤迹，不可尋常便混羣小中，蓋棺事方定矣。◯趙云：變《韓詩外傳》所載。孔子云：學而不已，闔棺乃止之語也。
〖歎息腸內熱〗《荀子》：窮年卒歲。賈誼曰：百姓黎元輯於下。《孟子》：不得於君則熱中。謝靈運詩：窮年迫憂患。◯趙云：《莊子》：我其內熱歟。
〖浩歌彌激烈〗蘇武：長歌正激烈。中心愴以摧。
〖瀟灑送日月〗沈休文：纓珮空爲累，江海事多違。《莊子》：身居江海之上。江淹：江海從邅迴。◯趙云：《莊》子曰：就藪澤，處間曠，釣魚間處，無爲而已矣。此江海之士，避世之人，間暇者之所好也，可以見江海志之義矣。梁吳均《詠鶴》詩云：懷恩未忍去，非無江海心。
〖不忍便永訣〗江淹賦：誰能寫永訣之情者乎？堯舜君事見《孟子》。
〖構廈豈云缺〗叔孫通贊：廊廟之材，非一木之枝。潘安仁：器非廊廟姿。◯趙云：潘尼詩：廣廈構眾材。
〖物性固莫奪〗曹植求通親親表：若葵藿之傾太陽，雖不爲回光，然向之者誠也。臣竊自比葵藿，若垂三光之明，實在陛下。陸機《園葵》詩：朝榮東北傾，夕頴西南唏。梁劉孝綽詠日詩：園葵一何幸，傾葉奉離光。
〖輒擬偃溟渤〗木玄虛《海賦》：其魚則橫海之鯨，突兀孤遊，戛巖㟼，偃高濤。◯趙云：《韓非子》曰：千丈之堤，以螻蟻之穴潰。螻蟻輩，以言不安分之人，此指言藩鎭敢自彊大之徒，公直眇之如螻蟻，謂其當自止。各求穴以安耳。而彼何爲必欲慕學大鯨之處大海乎？《博物志》云：鯨魚大者數千里，小者猶數十丈。《博物志》曰：東海之別有渤澥，故東海共稱渤海。《十洲記》曰：東海之別，又有溟海。而合用溟渤兩字，則鮑明遠詩有云：穿池類溟渤。
〖放歌頗愁絕〗顏延年《詠劉參軍》詩：韜精日沉飲，誰知非荒宴。◯趙云：干謁貴人，不過有所利爾。旣惡如螻蟻輩之止求穴以安，而敢欲慕學大鯨之處大海，則耻事干謁矣。旣不干謁以自顯，則甘心於塵土之汩沒矣。巢，巢父也。由，許由也。嵇康《高士傳》曰：巢父，堯時隱人。年老，以樹爲巢而寢其上，故人號爲巢父。堯之讓許由也，由以告巢父，父曰：汝何不隱汝形，非吾友也！許由悵然不自得，乃遇清泠之水，洗其耳，拭其目，曰：向者，聞言負吾友，遂去，終身不相見。公之意以爲在塵土之間，空自汩沒，旣愧巢與由矣。然未能變易其節，脫然引去，於是沉飲放歌而已。
〖疾風高岡裂〗張平子賦：孟冬作陰，寒風肅殺。冰霜慘裂，百卉具零。《長門賦》：天飄飄而疾風。李陵詩：邊上慘裂。阮籍詩：寒風振山岡。◯趙云：阮嗣宗《詠懷》云：凝霜被野草，歲暮亦云已。顏延年：歲暮臨空房。
〖客子中夜發〗《易》：何天之衢亨。鮑明遠《舞鶴賦》：歲崢嶸而催暮。江淹詩：客子淚巳零。王粲詩：客子多悲傷，淚下不可收。魏文帝詩：客子常畏人。
〖御榻在嵽嵲〗《西京賦》：託喬基於山岡，直嵽霓以高居。驪山溫湯，秦始皇漢武帝故事載，博物志云。◯趙云：指言明皇御幸之榻也。嵽嵲，小而不安貌。
〖蹴踏崖谷滑〗黃帝殺蚩尢於涿鹿。又星名。◯趙云：蚩尤，前導之旗也。塞寒空而蹴踏崖谷，言其多也。《維摩詰經》：譬如龍象蹴踏，非驢所堪。
〖羽林相摩戛〗瑤池，事見上《登慈恩寺塔》詩。《漢宣帝紀》：羽林孤兒。注：天有羽林，大將軍之星。林喩若林木之盛，羽若羽翼鷙擊之意，以名武焉。張平子《西京賦》：隱轔鬱律。《江賦》：氣翁勃以霧杳，時鬱律其如煙。沈約詩：鬱律構丹巘。◯趙云：瑤池以比溫湯也。羽林，扈駕之軍也。其所樹之如林，故言相摩戛。
〖樂動殷膠葛〗晉張景陽詩：昔在西京時，朝野多歡娛。沈休文詩：秦皇御宇宙，漢帝恢武功。歡娯人事盡，情性猶未充。謝靈運：副君命飲讌，歡娛寫懷抱。江淹：太平多歡娯。◯《杜補遺》云：當作「膠葛」。相如《子虛賦》：張樂乎膠葛之寓。注：曠遠深貌，則「膠葛」誤爲「樛嶱」明矣。◯趙云：殷，讀從「殷其雷」之殷，樂聲之喧殷，聞於溫湯與山嶱也。嶱，音苦葛切。釋者曰：山也，言溫湯與山嶱，於義甚明，且接下句賜浴爲貫也。
〖與宴非短褐〗江淹詩:朱紱咸髦士，長纓皆俊人。陸機詩：輕劍排擊厲，長纓麗且鮮。◯趙云：班彪《辨命論》：思有短褐之襲。注：粗衣也。
〖本自寒女出〗謝玄暉《直中書省》詩：彤庭赫引敞。謂禁中庭多赤色。郭泰機詩：皎皎白素絲，織爲寒女衣。寒女雖妙巧，不得秉杼機。《趙皇后傳》：庭中彤朱，而殿上𬴫漆。《西都賦》：玉階彤庭。《西京賦》：彤庭輝輝。◯趙云：彤庭者，天子之庭，以丹飾之也。
〖實欲邦國活〗《語》：求也爲之聚斂而附益之。《鹿鳴》：「又實幣帛筐篚，以將其厚意。」《南史》：王廣之子珍國，字德重，爲南淮太守。郡境苦飢，乃發粟散財以振窮乏。高帝手敕云：卿愛人活國，甚副吾意。◯《杜補遺》云：孫楚《與孫皓書》曰：愛民活國，道家所尙。
〖仁者宜戰慄〗《詩》：濟濟多士，又發言盈庭。《語》：使民戰栗。趙云：又以申戒之，當思君王賜子之幣帛，出於寒女之夫，鞭韃所貢，宜戰慄而求活國之事，然後爲仁也。
〖盡在衞霍室〗內金盤，上方器用也。衞霍室，勳臣家也，郭況后弟，賞賜金錢縑帛，豐盛無比。京師號況家爲金穴。◯趙云：內金盤，猶今言內家合子耳。衞青、霍去病，皆以后戚而貴，以比楊國忠輩矣。
〖煙霧蒙玉質〗江淹：願作秦王女，乘鸞向煙霧。《舞鶴賦》：煙交霧凝，若無毛質。◯趙云：《西京賦》：促中堂之密坐，其後謝宣遠云：中堂起絲桐。
〖悲管逐清瑟〗《說文》：貂，鼠也，而文黃，出丁零國。《魏書》曰：鮮卑有貂鼠子，皮毛柔軟，故天下爲裘。《廣志》曰：貂出扶餘挹婁也。
〖霜橙壓香橘〗《杜補遺》：魏王花木志曰：蜀土有給客橙，似橘而非，若柚而香，冬夏華實相繼，通歲食之，亦名蘆橘。舊說小者爲橘，大者爲柚。又云：柚似橙而實酸，大於橘。孔安國注《尙書》，郭景純注《爾雅》，皆如此。◯趙云：舞神仙、貂鼠裘、駝蹄羹、霜橙、香橘，皆富貴家事也。
〖路有凍死骨〗《孟子》：庖有肥肉，廏有肥馬，民有飢色，野有餓殍。又曰：狗彘食人食而不知檢，塗有餓殍而不知發。《世說》：劉尹問竺法深曰：道人何得遊朱門？◯趙云：朱門祖出《東方朔傳》，而郭璞《遊仙詩》：朱門何足榮，未若託蓬萊。
〖惆悵難再述〗趙云：公言其與上富貴者，一榮一枯，才咫尺之間耳，此所以惆帳也。或云：如上言朱門者，是之謂榮言；凍死者，是之謂枯。公閔其咫尺之間有異，故惆悵之焉。然謂之難再述，則在其身自言方有意義。
〖官渡又改轍〗官渡，地名，曹操、袁紹相持之處。涇渭，見首篇注。◯趙云：今公自京赴奉先縣，必自東而折北，故於此言北轅矣。官渡則涇、渭二河官所置渡也。
〖恐觸天柱折〗《列子湯問》：共工氏與顓頊爭爲帝，怒而觸不周之山，折天柱。絕地維、故天傾西北，日月星辰就焉；地不滿東南，故百川水潦歸焉。《史記》：黃帝西至乎崆峒。韋昭曰：在隴右。趙云：言羣冰之下，其高崪兀於此爲雄拔之句，直比爲崆峒山之流來，將觸折天柱。重言積冰之多也。《樂史寰宇記》云：禹迹之內，名崆峒者三，其一在臨洮，其一在安定；而《莊子》述黃帝問道崆峒，今此主安定崆峒言之。按《唐志》，涇州，安定郡。而於保定縣之下，載有崆峒山。北轅就涇渭，則因經度涇渭，見冰之崢嶸，其狀如崆峒山之流來。崆峒固不能來，而山蓋有飛走移徙，則有來之理矣。旣以冰爲崆峒山之來，則又可寓言其觸天柱矣。此詩人張大之勢也。
〖川廣不可越〗趙云：古詩：攜手上河鿄。《詩》：漢之廣矣，不可泳思。
〖十口隔風雪〗古樂府：他鄕各異縣，展轉不相見。
〖幼子飢已卒〗《易》：同人：先號咷而後笑。
〖貧寠有倉卒〗《詩》：終寠且貧。◯趙云：此六韻蓋敍還家所遭之故，念生理之艱也。
〖平人固騷屑〗劉越石：備辛酸之苦。阮籍：感慨懷辛酸。
〖默思失業徒〗
〖因念遠戍卒〗趙云：此三韻，推己念物之懷也。
〖澒洞不可掇〗魏武帝：明月明月，何時可掇。◯趙云：此與詩人憂心如惔，何以異？終南者，山名。憂與之齊，則憂之積而高大如此。澒，音胡孔切，出《淮南子》曰：未有天地之時，鴻濛澒洞，莫知其門。

【永明校記】
①「一作膠葛」四字當置於「嶱」字後。
=黃====================================================
黃希、黃鶴《黃氏補千家註紀年杜工部詩史》PDF156

【異文、夾注】
〖1〗自京赴奉先縣詠懷五百字[天寶十四載作]
〖歎息腸內熱〗歎息腸[一作腹]內熱
〖瀟灑送日月〗瀟灑送[一作迭]日月
〖生逢堯舜君〗生逢堯舜[一作爲]君
〖構廈豈云缺〗構夏豈云缺
〖物性固莫奪〗物性固莫[一作難]奪
〖羽林相摩戛〗羽林相摩戛
〖君臣留歡娛〗君臣[一云聖君]留歡娛
〖樂動殷膠葛〗樂動殷膠轕
〖與宴非短褐〗與宴[一作讌]非短褐
〖鞭撻其夫家〗鞭撻[一作箠]其夫家
〖實欲邦國活〗實[一作願]欲邦國活
〖中堂舞神仙〗中堂有神仙
〖暖客貂鼠裘〗暖客[一云暖蒙]貂鼠裘
〖川廣不可越〗川廣不[一作且]可越
〖幼子飢已卒〗幼子飢[一作餓]已卒
〖里巷亦嗚咽〗里巷猶嗚咽
〖豈知秋禾登〗豈知秋未[一作禾]登
〖撫迹猶酸辛〗撫迹猶[一作獨]酸辛
〖默思失業徒〗黙思失業途[一作徒]
〖憂端齊終南〗憂端齊[一作際]終南

【注釋】
〖1〗洙曰天寶十四載十一月初作奉先屬京兆郡緣皇家陵寢武后分置醴泉縣鄭曰唐開元四年改同州蒲城爲奉先以奉睿宗橋陵師曰甫時妻子在奉先縣故甫往省家焉祿山反作此。◯補注。鶴曰呂汲公蔡興宗魯訔梁權道皆謂在天寶十四載十一月作今考詩中但言遠戍之卒及述歡娛聚斂以致亂之因而不及祿山之事豈非祿山反書未至時賦此唐史拾遺云祿山反書未聞公已潛畿甸或是。
〖老大意轉拙〗洙曰前漢地理志杜陵屬長安京兆尹注古杜伯國漢宣帝葬此因曰杜陵長安南五十里趙曰杜陵公所居之地。
〖竊比稷與契〗蘇曰子美自許稷契人未必許也然其詩曰舜舉十六相身尊道何高秦時用商鞅法令如牛毛此是稷契輩口中語也。
〖居然成濩落〗洙曰。莊子。瓠落無所容。猶郭落也。落。零落也。濩。胡落切。
〖白首甘契闊〗洙曰擊鼓詩死生契闊毛氏曰契闊勤苦也陸士衡贈弟士龍詩安得攜手俱契闊。
〖蓋棺事則已〗大臨曰劉毅云丈夫兒蹤迹不可尋常便混羣小中蓋棺事方定矣。
〖歎息腸內熱〗洙曰孟子不得於君則熱中謝靈運詩窮年迫憂患。
〖浩歌彌激烈〗洙曰蘇武長歌正激烈中心愴以摧。◯補注。希曰楚辭少司命浩歌晃兮激烈。
〖瀟灑送日月〗洙曰莊子身居江海之上心遊魏闕之下。
〖不忍便永訣〗洙曰江淹賦誰能冩永訣之情者乎。
〖構廈豈云缺〗洙曰叔孫通傳贊廊廟之材非一木之枝潘尼詩廣廈構眾材又大廈須異材廊廟非庸器潘安詩器非廊廟姿屢出固其宜。
〖物性固莫奪〗洙曰曹植求通親表若葵藿之傾太陽雖不爲回光然向之者誠也陸機園葵詩朝榮東北傾夕穎西南晞。
〖輒擬偃溟渤〗洙曰木玄虛海賦其魚則橫海之鯨突杌孤遊戛巖㟼偃高濤趙曰韓非子千丈之堤以螻蟻之穴漬求其穴言當自安分求穴以安耳何爲必欲慕學大鯨之處大海乎。
〖終愧巢與由〗晁曰巢父許由也。
〖沉飲聊自遣〗洙曰顏延年詠劉參軍詩韜精日沉飲。
〖疾風高岡裂〗洙曰長門賦天飄飄而疾風阮籍詩寒風振山岡。
〖天衢陰崢嶸〗洙曰易何天之衢亨。
〖客子中夜發〗洙曰江淹詩客子淚已零王粲詩客子多悲傷。
〖御榻在嵽嵲〗洙曰西京賦託喬基於山岡直嵽霓以高居驪山溫湯博物志凡水源有石硫黃其泉則溫漢武帝故事云驪山溫湯初秦始皇砌石起室漢武帝又加修飾唐置溫湯監隸司農。◯補注。鶴曰按唐志驪山在昭應縣有宮在山下咸亨二年始名溫泉天寶元年更驪山曰會昌山七載又更曰昭應明皇開元天寶間無歲不幸溫泉故云御榻在嵽嵲也。
〖蹴踏崖谷滑〗鄭曰蹴七六切蹋也洙曰史黃帝殺蚩尤於涿鹿後冡上常有赤氣出如匹絳帛民呼爲蚩尤旗又星名趙曰蚩尤乘輿前導之旗也塞寒空而蹴踏崖谷言多也舊注引蚩尤戰又指星名非。
〖羽林相摩戛〗洙曰穆天子傳觴王母于瑤池之上漢宣帝紀羽林孤兒注天有羽林大將之星林喩若林木之盛羽若羽翼鷙擊之意張平子西京賦隱轔鬱律趙曰羽林扈駕之軍其所樹之如林故言相摩戛。◯補注。鶴曰按志京兆有蚩尤冡或謂其冡之高至塞寒空然詩意未必指此趙以爲乘輿前導之旗乃是蓋本所謂駕以蚩尤之旗也瑤池卽新史所謂湯泉爲池環山列宮室之築羅城置百司十宅會要云左右羽林軍垂拱元年五月二十七日置領羽林郎六千人至天授二年二月三十日又改爲左右羽林衞。
〖君臣留歡娛〗洙曰張景陽詩朝野多歡娛江淹詩太平多歡娛。
〖樂動殷膠葛〗修可曰當作膠葛相如子虛張樂乎膠葛之㝢曾曰甘泉賦其相膠轕蓋亂貌。
〖賜浴皆長纓〗洙曰江淹詩長纓皆俊乂陸機詩長纓麗且鮮。
〖本自寒女出〗洙曰趙皇后傳庭中彤朱而殿上髹漆西都賦玉階彤庭郭泰機詩皎皎白素絲織爲寒女衣寒女雖妙巧不得秉杼機趙曰彤庭天子之庭以丹飾之也。
〖實欲邦國活〗洙曰鹿鳴又實幣帛筐篚以將其厚意逸曰南史王廣之子珍國字德重爲南淮太守郡境苦飢乃發粟散財以賑窮乏高帝手勅云卿愛人活國甚副吾意。
〖仁者宜戰慄〗洙曰詩濟濟多士語使民戰慄趙曰上句皆申戒之辭謂當君王賜予之幣帛出於寒女之夫鞭撻所貢宜戰慄而求活國之事然後爲仁也。
〖盡在衞霍室〗洙曰內金盤上方器用也衞霍室勲臣家也趙曰衞霍皆以后戚而貴蓋以比楊國忠輩矣。
〖暖客貂鼠裘〗洙曰魏書曰鮮卑有貂鼠子皮毛柔軟故天下爲裘。
〖勸客駝蹄羹〗蘇曰陳思王制駝蹄羮一甌費千金自勸陳琳劉公乾軰食後號爲七寶羮。
〖霜橙壓香橘〗洙曰橙出穰縣者勝蜀中有給客橙似橘而非若柚而香。
〖路有凍死骨〗洙曰孟子庖有肥肉廏有肥馬民有飢色野有餓莩蘇曰吳起朱門大路酒肉臭不可過焉知凍死者盈路餓而塡溝壑者不忍視。
〖官渡又改轍〗洙曰官渡地名曹操袁紹相持之處。
〖恐觸天柱折〗洙曰列子湯問共工氏與顓頊爭爲帝怒而觸不周之山折天柱絕地維故天傾西北日月星辰就焉地不滿東南故百川水潦歸焉史記黃帝西至于崆峒韋昭曰在隴右。
〖枝撐聲窸窣〗上息七切下蘇骨切。
〖十口隔風雪〗洙曰古樂府他鄕各異縣展轉不相見。
〖幼子飢已卒〗洙曰易同人先號咷後笑。
〖貧寠有倉卒〗◯補注。希曰光武詔倉卒蕪蔞亭云云。
〖平人固騷屑〗洙曰劉越石備辛酸之苦。
〖澒洞不可掇〗澒胡孔切掇都活切趙曰淮南子曰未有天地鴻濛澒洞莫知其門師曰甫念彼遠戍之兵其積憂悶與山齊高奈天下澒洞未可遽掇而絕之也澒洞亂貌。◯補注。希曰。許愼注淮南子云。澒讀如項羽之項。洞讀如同遊之同。今諸韻切。。蓋云水銀也。當從許注及淮南子說。說文。獨孤及觀海詩。澒洞吞百谷。周流無四垠。
=蕭====================================================
蕭滌非主編《杜甫全集校注》2.668,djvu845

【異文、夾注】
〖腸內熱〗腸内熱
〖瀟灑〗瀟洒
〖浩歌〗浩謌
〖茲〗兹
〖沒〗没
〖構廈〗構厦
〖放歌頗愁絕〗放謌頗愁絶
〖陰〗隂
〖瑤〗瑶
〖歡娛〗懽娱
〖彤廷〗彤庭
〖斂〗歛
〖況聞內〗况聞内
〖衞〗衛
〖水〗冰
〖崒〗崪
〖撐〗撑
〖旣〗既
〖稅〗税
〖暖〗煖
〖戛〗戞

【注釋】
《元和郡縣圖志·關内道一》：「奉先縣……西魏改為蒲城縣，本屬同州，開元四年以縣北三十里有豐山，於此置睿宗橋陵，改為奉先縣，隷京兆。」「奉先縣西南至京兆府二百四十里。」
奉先縣，今陝西省蒲城縣。
朱注：「《舊書·玄宗紀》：『』天寶十四載，冬十月壬辰，幸華清宮。十一月丙寅，禄山反。」
按甫赴奉先，玄宗時正在華清，故詩中言驪山事特詳。又按十一月九日，禄山反書至長安，玄宗猶未信，故此言歡娯聚斂，致亂在旦夕，而不及禄山反狀也。」
師曰：「甫時妻子在奉先縣，故甫往省家焉。」（《分門集注》卷十二引）
《漢書·地理志》：「杜陵屬長安京兆尹治，故杜伯國。漢宣帝葬此，因曰杜陵。在長安南五十里。」
杜陵今址在陝西省西安市雁塔區曲江鄕。
王嗣奭曰：「杜陵東南十餘里，又有一陵差小，許后所葬，謂之少陵。陵之東即杜曲，陵西即子美舊宅。子美自稱『少陵野老』，以此。」
布衣，平民。時杜甫初授右衛率府兵曹參軍，頗不以爲意，有《官定後戲贈》詩解嘲，故此仍以布衣自謂。
盧元昌曰：「凡人老大，則工於世故，杜陵布衣獨不然，至老彌拙。蓋由許身愚，動以稷、契自命耳。」
《古樂府·陌上桑》：「使君一何愚？」
一何，猶何其。稷，即后稷，相傳為周代始祖。
《史記·周本記》：「周后稷，名弃」，「帝舜曰：『弃，黎民始饑，爾后稷播時百穀。』封弃於邰，號曰后稷，別姓姬氏」。
契，即殷契，相傳為商殷始祖。《史記·殷本紀》司馬貞《索隱》：「契始封商，其後裔盤庚遷殷。殷在鄴南，遂爲天下號。契是殷家始祖，故言殷契。」
《孟子·離婁下》：「禹思天下有溺者，猶己溺之也；稷思天下有飢者，猶己飢之也。」
王嗣奭曰：「人多疑自許稷、契之語，不知稷、契元無他奇，只是己溺己飢之念而已。」
李長祥曰：「自己原明白，不待同學，然却不是自己認爲愚，正是志大言大處。」
宋人於此二句注評頗多，蘇軾曰：「子美自比稷與契，人未必許也。然其詩云：『舜舉十六相，身尊道益高。秦時用商鞅，法令如牛毛。』此自是契、稷輩人口中語也。」《《東坡志林》卷一）
周必大曰：「子美詩：『自比稷與契』，退之詩云：『事業窺稷、契』，子美未免儒者大言，退之實欲踐之也。」（《二老堂詩話》）
朱熹曰：「杜子美以稷、契自許，未知做得與否？然子美却高，其救房琯亦正。」（《朱子語類》卷一百四十）
按杜甫《有事於南郊賦》：「蓋九五之後，人人自以遭唐虞；四十年來，家家自以為稷、契。」可知杜甫自比稷、契，乃頌聖兼自豪之語。與前《奉贈韋左丞丈二十二韻》之「致君堯、舜上，再使風俗淳」互相對照，可知亦杜甫一生鍥而不舍之理想追求。
《新唐書·魏徵傳》：「徵頓首曰：『願陛下俾臣為良臣，毋俾臣為忠臣。』帝曰：『忠、良異乎？』曰：『良臣，稷、契、咎陶也；忠臣，龍逢、比干也。良臣，身荷美名，君都顯號，子孫傳承，流祚無疆；忠臣，己嬰禍誅，君陷昏惡，喪國夷家，祇取空名。此其異也。』」〘12.3868〙「徵曰：『昔舜戒群臣：「爾無面從，退有後言。」若面從可，方別陳論，此乃後言，非稷、𠨄（契）所以事堯、舜也。』」〘12.3871〙
稷契，即事堯、舜良臣之代稱。且以天下為己任，在政治上有當仁不讓之胸懷，濟世拯民之志向，非唯杜甫，李白亦如是！
「申管、晏之談，謀帝王之術，奮其智能，願為輔弼。使寰區大定，海縣清一。」（《代壽山答孟少府移文書》）
高適亦如是：「適喜言王霸大略，務功名，尚節義，逢時多難，以安危爲己任。」（《舊唐書·高適傳》）
如此昂揚進取之時代精神，頗不爲宋人所理解，故蘇軾、周必大、朱熹諸人注評，僅作豪言壯語論析，而忽視其時代風貌，難免失之偏頗。
《莊子·逍遥遊》：「瓠落無所容。」
濩，音護。濩落，即瓠落、廓落，大而無當之意。
《詩·邶風·撃鼓》：「死生契闊，與子成説。」毛傳：「契闊，勤苦也。」
杜甫時年四十有四，言「白首」，不盡誇張，亦慮國憂民使之然。
《韓詩外傳》卷八：「孔子曰：『學而不已，闔棺乃止。』」
覬，音記，希幸也。豁，達也。
單復曰：「此志死則已矣，不死尚冀一申如稷、契然。」
周甸曰：「稷、契之志，至死方已。」
按：考甫之一生，正合此言。
窮年，終年也。
《漢書·谷永傳》：「使天下黎元，咸安家樂業。」
黎元，民人也。
内熱，憂心如焚之意。
蔡夢弼曰：「甫雖不遇，其志猶在君民，大丈夫負經綸志，常覬望豁達，死而掩棺，此志方已，是以窮年憂黎元，嘆息至於中熱。」
張戒曰：「少陵在布衣中，慨然有致君堯、舜之志，而世無知者，雖同學翁亦頗笑之，故『浩歌彌激烈』，『沉飲聊自遣』也。讀其詩可以想其胸臆矣。」（《歲寒堂詩話》卷下）
李長祥曰：「此禹、稷憂黎元，何等志願！書生有此，自然要取笑。『浩歌彌激烈』，書生氣象，言動如見。」
《莊子·刻意》：「就藪澤，處閑曠，釣魚間處，無爲而已矣。此江海之士避世之人，閒暇者之所好也。」
堯、舜，傳説中之中國古代聖王。
《史記·五帝本紀》：「帝堯者，放勳。其仁如天，其知如神，就之如日，望之如雲，富而不驕，貴而不舒。」「虞舜者，名曰重華」，「舜年二十以孝聞，年三十堯舉之。」
杜甫以堯、舜喩比玄宗，不特空言頌美，玄宗初期曾出現「開元之治」，認為玄宗政治上仍大有可爲。以堯、舜比美高祖、太宗，比美玄宗，乃唐人之風氣，盛唐詩文中頗有例證，如高適《謝封丘縣尉表》：「見堯、舜之為心，荷乾坤之善貸。」李白《崇明寺佛頂尊勝陀羅尼幢頌》：「方將和陰陽於太階，致吾君於堯、舜。」杜甫之比喩，亦一代人共同之語言。
江淹《別賦》：「誰能摹暫離之狀，寫永訣之情者乎？」
周甸曰：「言欲隱而不能長往，以君臣之義不可廢也。」
《漢書·叔孫遍傳贊》：「廊廟之材，非一本之枝；帝王之功，非一士之略。」
江淹《雜體詩》：「大厦須異材，廊廟非庸器。」
《杜詩言志》卷二：「特始云以契、稷自期，而此忽言豈云構厦，似乎前後自相矛盾，不知非矛盾也。蓋始以立志言，則所自命者宜廣；此以適性言，則所應就者宜寬；自命者廣，則學殖須富；應就者寬，則遇合易爲。言固各石攸當也。」
《淮南子·説林》：「聖人之於道，猶葵之與日也，雖不能與終始哉，其鄕之誠也。」
曹植《求通親親表》：「若葵藿之傾葉，大陽雖不為迴光，然終向之者，誠也。」
唐太宗《賦得白日半西山》詩：「藿葉隨光轉，葵心逐照開。」
鄭愔《望春宮迎春應制》：「幸同微藿傾陽早。」（見《文苑英華》卷二十六。《全唐詩》「微」作「葵」。）
杜甫《夔府書懷四十韻》：「賞月延秋桂，傾陽逐露葵。」
葵，指菜葵；藿，豆葉，均有隨陽轉向之本性，然不及今之謂向日葵者明顯。近人有逕解為向日葵者。又一解，葵，傾向陽光，藿不向陽，因葵而連類及之，實為複詞偏義，似亦可通。
顧，回視也，念也。《尸子》：「螻蟻之穴，無不滿焉。」螻蟻輩，指喩何人？蔡夢弼曰：「螻蟻，物之微者，甫自喩。」
楊注：「指瑣瑣事干謁者。」二説皆可通。詳見「備考」。
木華《海賦》：「魚則橫海之鯨，突扤孤遊，戛巖㟼，偃高濤，茹鱗甲，呑龍舟，嗡波則洪漣踧蹜，吹澇則百川倒流。」
鯨，水棲哺乳動物，形似魚，生存於海洋，長者八九丈，是今存之最大水生動物。
《漢書·揚雄傳》注引《字林》：「渤澥，海別名也。」溟渤，指大海。
悟，領悟也。
李長祥曰：「可見人一生生理是歷煉出來的。」一本作「誤」，則作貽誤解。
干謁，有所干求而請見。
楊注：「因不求穴，故不干謁，遂至沉没。」用一「獨」字，便見得從事干謁之流，天下皆是。杜甫雖多次投詩權貴，究與干謁不盡相同。
仇注：「兀兀，即契闊之意。」
楊注：「忍，甘也。」
《藝文類聚·人部，隱逸上》引嵇康《高士傳》：「巢父，堯時隱人。年老，以樹為巢，而寢其上，故人號爲巢父。堯之讓許由也，由以告巢父，巢父曰：『汝何不隱汝形，藏汝光，非吾友也。』乃擊其膺而下之。許由悵然不自得，乃遇清泠之水，洗其耳，拭其目。曰：『嚮者聞言，負吾友。』遂去，終身不相見。」
阮籍《詠懷》詩：「巢由抗高節。」
吳瞻泰曰：「巢、由，古之布衣，雖愧其人，不易其節。自謙處，正自負處。得此二語，首句之神益醒。」
周甸曰：「巢、由，隱者，言未能易節而為巢、由。」
按：吳説為是。
顔延年《詠劉參軍》詩：「韜精日沉飲，誰知非荒宴。」
頗，甚也。何焯曰：「放歌所以為歌，而翻云愁絕者，爲有失業徒、遠戍卒，隱憂方大，難以自遣也。」
王嗣奭曰：「二語乃杜之自狀，甚真，即淵明亦然。因其喜飲，謂之酒徒；因其放歌，號為狂客，此皆皮相者也。」
頗愁，《杜臆》作破愁。仇注：「公詩『愁破崖寺古』，又『愁破是今朝』，又『益破旅愁凝』。《杜臆》作破愁為是。若云頗愁絕，語反稚矣。」
以上三十二句為第一段，首言其志，叙寫一貫恪守之理想抱負，感慨一生志向難酬。係詠往昔之懷抱。
楊注：「公赴奉先在十一月初。」
《易·大畜·上九》：「何天之衢。」
李鼎祚《集解》引虞翻曰：「衢，四出交通。」
天衢，即指帝京長安。
仇注：「公詩常用『崢嶸』，『旅食歲崢嶸』，年高也；『崢嶸赤雲西』，雲高也；『天衢陰崢嶸』，陰盛也。」
客子，杜甫自謂。
李長祥曰：「處霜雪中，自己體驗無不如此，極尋常，道出即佳絕。」按：此即今之所謂細節描寫。
《大平寰宇記·關西道三·雍州三》：「昭應縣，驪山在縣東南二里，即藍田山也，溫泉出於山下。」
《雍錄》卷四：「溫泉在驪山，與帝都密邇，自秦、漢、隋、唐，人主皆嘗遊幸，惟玄宗特侈。蓋即山建宮，百司庶府皆行各有寓止，自十月往，至歲盡乃還宮。又緣楊妃之故，其奢蕩特爲章著，大抵宮殿包裹驪山，而繚墻周徧，其外觀風樓下，又有夾城可通禁中。」
驪山在今陝西省西安市臨潼區南，山下即華清池，溫泉猶存，是為名勝古跡遊覽之地。
《舊唐書·玄宗記》：「十四載，冬十月壬辰，幸華清宮。」「十一月丙寅，范陽節度使安禄山率蕃、漢之兵十餘萬，自幽州南向詣闕。」「壬申，聞於行在所。」
王嗣奭曰：「杜自京師赴奉先，路經臨潼。明皇開元、天寶間，無歲不幸驪山，故有御榻在焉。」
趙次公曰：「御榻，指言明皇御幸之榻也。」（《十家注》卷二引）
嵽嵲，音迭涅，山高貌。
《虞喜志林》：「黄帝與蚩尤戰於涿鹿之野，蚩尤作大霧，瀰三日，軍人皆惑。」（見《太平御覽》卷十五）
姚鼐曰：「蓋蚩尤能作霧，此但言霧塞寒空耳。」（《惜抱軒全集》筆記八）
按：説以蚩尤代霧，甚是，似亦喩時局之霾暗。詳見「備考」。
《列子·周穆王》：「別日升崑崙之丘，以記黄帝之宮，而封之，以詒後世。遂賓於西王母，觴於瑤池之上。」
蔡夢弼曰：「謂玄宗與貴妃會於溫泉也。」
張衡《西京賦》：「隆崛崔崒，隱轔鬱律。」
郭璞《江賦》：「氣滃渤以霧杳，時鬱律其如煙。」
鬱律，水氣氛氳貌。
唐玄宗《初入秦川路逢寒食》詩中句：「遠看驪岫入雲霄，預想湯池起煙霧。煙霧氛氳水殿開，暫拂香輪歸去來。」可與此句互參。
《漢書·百官公卿表》注曰：「羽林，亦宿衛之官，言其如羽之疾，如林之多也。」
《唐會要》卷二十七：「垂拱元年，置羽林軍。」
《新唐書·兵志》：「高宗龍朔二年，始取府兵越騎、步射置左右羽林軍，大朝會則執仗以衛階陛，行幸則夾馳道爲内仗。」
相摩戛，言其衆多。
《上林賦》：「張樂乎膠葛之寓。」注：「膠葛，廣大貌。」
膠葛，謂樂聲之動，響徹雲霄，言樂之極盛也。
《韓非子·外儲説左上》：「鄒君好服長纓，左右皆服長纓，甚貴。」
江淹《陸平原機羈宦》詩：「朱黻咸髦士，長纓皆俊人。」
《詩·豳風·七月》：「無衣無褐，何以卒歲。」
《明皇雜錄》：「上嘗於華清宮中，置長湯數十，賜從臣浴。」
仇注：「君臣歡娯，不恤國事，賜浴與宴，從官邀寵也。」
長纓，高官帽飾，指達官權貴；短褐，粗布短衣，賤者所服，指平民百姓。對仗中可見詩人譏諷之意。
班固《西都賦》：「於是元墀釦砌，玉階彤廷。」
趙次公曰：「彤廷，天子之庭，以丹飾之。」（《十家注》卷二引）
郭泰機《答傅咸》詩：「皎皎白素絲，織爲寒女衣。寒女雖妙巧，不得秉杼機。」
夫家，似是古今通用詞語，義猶夫主，亦即今語所謂「當家的」也。
仇注：「京師有闕，得稱城闕。」
翁方綱曰：「此數聯，太史遷叙事勝場也。」
《詩序》：「《鹿鳴》，燕群臣嘉賓也。既飲食之，又實幣帛筐篚，以將其厚意。」
筐篚，竹器，古代置幣帛於其中，以行賞賜饋贈。
《資治通鑑·肅宗至德元載》：「上與泌出行軍，軍士指之，竊言曰：『衣黄者，聖人也。』」
聖人指皇帝。
孫楚《與孫皓書》：「愛國活民，道家所尚。」
《梁書·王國珍傳》：「高祖手敕曰：『愛人活國，甚副吾意。』」
黄生曰：「本諷朝廷賞賚無節，然但歸咎臣下，虚糜主上之賜，深得立言之體。」
浦注：「言厚賜諸臣，望其活國，如其佚豫，便同棄擲矣。此以責臣者，諷君也。」
《詩·大雅·文王》：「濟濟多士。」
多士，指朝廷衆臣。
《淮南子·人間訓》：「堯戒曰：『戰戰慄慄，日慎一日。』」
羅大經曰：「『彤庭』八句，即『爾俸爾禄，民膏民脂』之意也。」（《鶴林玉露》卷八）
李長祥曰：「每見人貪戾驕恣，自己心上不禁駕怕起來，況朝廷哉？仁者宜戰慄，多士無人心矣！讀之悚動。」
王洙曰：「内金盤，上方器用也。」
内，天子宮禁曰内，亦稱大内。
《漢書·衛青霍去病傳》：衛青，字仲卿，其同母姊衛子夫得幸於武帝。拜大將軍，賜爵關内侯。霍去病，大將軍青姊少兒子也。去病以皇后姊子，年十八為侍中，後封爲冠軍侯，拜票騎將軍。
趙次公曰：「衛青、霍去病皆以后戚而貴，以比楊國忠輩矣。」
司馬相如《子虚賦》：「眇眇忽忽，若神仙之髣髴。」
劉楨《贈五官中郎將》詩：「萬舞在中堂。」
杜甫《送魏佑之交廣》：「侍婢艶傾城，綃綺輕霧霏。」
煙霧，形容美女衣裳之薄，輕飄似煙霧。漢《郊祀歌》：「被華文，厠霧縠。」即以霧形容衣服。唐人更習用之，如李白：「雲想衣裳花想容」，白居易：「淺色縠衫輕似霧，紡花紗袴薄於雲。」李益：「霧袖煙裾雲母冠」，均是。仇注指堂上香煙，恐非是。
黄生曰：「中堂二句，指女樂而言。」
朱注：「神仙、玉質，言貴妃及諸姨也。」
玉質，即所謂「肌理細膩骨肉匀」也。
王洙曰：「《魏書》曰：『鮮卑有貂鼠子，皮毛柔軟，故天下為裘。』」潘岳《金谷集作詩》：「簫管清且悲。」
徐彦伯《淮亭吟》：「倚清瑟兮橫涼琴。」
杜田《杜補遺》引《魏王花木志》曰：「蜀土有給客橙，似橘而非，若柚而香，冬夏花實相繼，通歲食之，亦名盧橘。」（《九家注》卷二）
郭璞《遊仙詩》：「朱門何足榮，未若託蓬萊。」
王孫子《新書》：「楚莊王攻宋，厨有臭肉，罇有敗酒。將軍子重諫曰：『今君厨肉臭而不可食，罇酒敗而不可飲，而三軍之士皆有飢色。』」（《藝文類聚·人部八》）
王嗣奭曰：「朱門酒食等語，皆道其實，故稱詩史。」
趙次公曰：「公言其與上富貴者，一榮一枯，才咫尺之間耳，此所以惆悵也。或云如上言朱門者是之謂榮；言凍死者是之謂枯，公閔其咫尺之間有異，故惆悵之焉。」
按「路有凍死骨」之「路」，即杜甫此刻所走之路，故楊注曰：「拍到路上無痕。」
「榮」，即指朱門；「枯」，即指凍死骨。一榮一枯，一生一死，僅咫尺之隔耳。以上三十八句爲第二段，道上所經，叙寫途中聞見，感慨君臣耽樂，不恤民隱之失。係詠當前之感懷。
仇注：「自京赴奉先，從萬年縣（今西安市長安區東）渡滻水，東至昭應縣（今臨潼區），去京六十里。又從昭應縣渡涇、渭，北至奉先縣，去京二百四十里。驪山在昭應東南二里，溫泉出焉。又涇渭二水，交會於昭應之北，故云「北轅就涇渭」，其官渡改轍，在唐時亦遷徙無常，大抵在昭應之間，爲奉先便道耳。」
按「冰」，舊誤作「水」，舊注亦多按「水」解。
王嗣奭曰：「『羣冰從西下』，舊誤作『水』，今改正。謂冰澌崪兀，從西順流而下，疑推崆峒而來，雖觸天柱，猶恐其折，而猶幸河梁之未拆也。」
又曰：「寫得曲折，而『羣冰』之語有情。」
施鴻保曰：「今按詩意，明當作冰。若是水，既不得言高崒兀，下云『恐觸天柱折』，水亦不得言觸也。冬時冰雖未解，然風裂日激，亦非盡待東風，且如冰未解，則涇、渭諸水，又安能從西來，其説亦自矛盾矣。」
按：「羣冰」，即羣冰飄流而下之冰，如作「羣水」解，則「極目高崒兀」句無著落。崒兀，山高貌。在此形容冰凌堆疊之高，順流而下，聲勢洶湧。詩人以誇張手法寫眼前之景，亦兼寓國家政治形勢險惡急迫也。
《元和郡縣尉志·關内道三》：「原州平高縣，筓頭山，一名崆峒山，在縣西一百里。即黄帝謁廣成子學道之處。《史記》曰：『黄帝東至於海，西至崆峒，登筓頭』，是也。《漢書》曰幵頭山，在涇陽西。《禹貢》涇水所出。」
在今甘肅固原、平涼。
《列子·湯問》：「共工氏與顓頊爭爲帝，怒而觸不周之山，折天柱，絕地維。」
仇注：「山陽縣有天柱山，屬長安境内。」
按：天柱山，即岐山，在今陝西鳳翔縣，因山形如柱，故名。
趙次公曰：「直比為崆峒山之流來，將觸天柱，此詩人張大之勢也。」（《分門集注》卷十二引）
王嗣奭曰：「天柱折乃隱語，憂國家將覆也。」（《杜詩詳注》卷四引）
唐玄宗《春晩宴兩相》詩序云：「朕以薄德，祇膺歷數，正天柱之將傾，紉地維之已絕。」即以「天柱」喩國家。
河梁，橋也。
仇注：「枝撐，河梁交柱。窸窣，橋動有聲也。李賀《神絃曲》：『海神山鬼來座中，紙錢窸窣鳴颷風。』窸窣，蓋唐人方言也。」
袁山松《山川記》：「行者攀援，牽蘿帶索。」（《杜詩詳注》卷四引）
行旅，即行人。
《古樂府·飲馬長城窟行》：「他鄕各異縣，展轉不相見。」
仇注：「異縣，指奉先。」
吳見思曰：「我之所以不憚勞苦，而經歷危險者，因念老妻身居異縣，十口遠隔風雪，誰能久不相顧，庶幾此往得同飢渇。及入門，又聞哭聲，而幼子已經飢死，我爲一慟，而里巷亦悲。」
陳貽焮云：「『一哀』，出《禮記·檀弓》：『孔子之衛，遇舊館人之喪，入而哭之，遇於一哀而出涕，予惡夫涕之無從也。』『捨』，割捨。二句大意：即使我寧願割捨一哀，強自寬慰，無奈鄰居亦爲之傷心，自己實難克制。後讀大曆、貞元間詩人于鵠《悼孩子》詩：『年長始一男，心亦頗自娛。生來歲未周，奄然却歸無。裸送不以衣，瘞埋於中衢。乳母抱出門，所生亦隨呼。嬰孩無哭儀，《禮經》不可踰。親戚相問時，抑悲空歎吁。襁褓在舊牀，每見立踟躕。靜思益傷情，畏老爲獨夫。』（《全唐詩》卷三百十）
得知唐代仍遵《禮經》規定，尚有不哭喪嬰之習俗。始真正讀懂這句杜詩。」（《百家唐宋詩新話》）
周甸曰：「父子至情，自罪自怨，悲惋不忍讀。」
《詩·邶風·北門》：「終寠且貧，莫知我艱。」
仇注：「倉卒，謂夭折。」
唐制，凡皇族貴戚，受有品爵官職者，本人及其子孫享有豁免賦役之特權。（見《唐六典》卷三）杜甫出身「奉儒守官」世家，其祖父審言官膳部員外郎，亦享此特權。
《楚辭·劉向〈九歎〉》：「風騷屑以搖木兮。」王逸注：「騷屑，風聲貌。」其後以風之動木，以及人對風之感受，轉爲蕭瑟、肅殺，騷亂不安之義。
《漢書·食貨志》：「漢興，接秦之敝，諸侯並起，民失作業，而大饑饉。」
唐制，有永業田。此失業徒，即失掉田業之農民。
周甸曰：「失業徒、遠戍卒，皆平人也。言我猶酸辛，平民尤難存活。」
張溍曰：「又動憂憫，其大儒心事。」
仇注：「天寶季年，邊帥窮兵，故民苦租税征伐。公在事外，尚且酸辛，況窮民之失業遠戍者乎？」
李黼平曰：「用卒字韻者三：『貧寠有倉卒』字同猝，人皆知之；『幼子餓已卒』，浦氏謂與下『因念遠戍卒』複，當作『殁』字，此説非也。按『卒』，終也，盡也，在質韻。又『卒』，隷人給事者，在月韻。音義倶別。此詩質、物、月、曷、黠、屑六韻通押，故得用之，非複也。」
趙次公曰：「憂與終南山齊，則憂之積而高大如此。」（《分門集注》卷十二引）
《淮南子·精神訓》：「未有天地之時，鴻蒙澒洞，莫知其門。」高誘注：「皆無形之象。」
澒，音洪。此以形容憂愁汗漫無涯，不可終止。曹操《短歌行》：「明明如月，何時可掇？憂從中來，不可斷絕。」
王嗣奭曰：「此詩結語，『憂端齊終南』，此豈憂家之窮？蓋憂在禄山，知其必反也。」
仇注：「念及此，而憂積如山，不能掇去，又回應憂黎元意。」
按：杜甫心事浩茫，所懷百憂，上而國家朝政，下而黎民生計，無端無緒，盡湧心底。結尾句正表現其憂心如焚焦慮不安之沉重心情。
喬億曰：「極奔放中，劃然而止，何等筆力。」
以上三十句為第三段，叙抵家事，述寫家室貧困之狀，感家事哀苦，慮國家瀕危，係詠將來之愁懷。

【評論】
黄徹曰：《孟子》七篇，論君與民者居半，其餘欲得君，蓋以安民也。觀杜陵「窮年憂黎元，歎息腸内熱。」「胡爲將暮年，憂世心力弱。」《宿花石戍》：「誰能叩君門，下令減征賦。」《寄柏學士》云：「幾時高議排金門，各使蒼生有環堵。」寧令「吾廬獨破受凍死亦足」，而志在「大庇天下寒士」。其仁心廣大，異夫求穴之螻蟻輩，真得孟子之所存矣。東坡先生問老杜何如人？或言似司馬遷，但能名其詩爾。愚謂老杜似孟子，蓋原其心也。（《䂬溪詩話》卷一）
又曰：士人程文，窮日力作一論，不限聲律，不拘詩句，尚罕得反復折難，使其理判然者。觀《赴奉先詠懷五百字》，乃聲律中老杜心迹論一篇也。自「杜陵有布衣，老大意轉拙。許身一何愚，竊比稷與契」，其心術祈嚮，自是稷、契等人。「窮年憂黎元，歎息腸內熱」，與飢渇由己者何異？然嘗為不知者所病，故曰：「取笑同學翁。」世不我知而所守不變，故曰：「浩歌彌激烈。」又云：「非無江海志，瀟灑送日月。」「當今廊廟其，構廈豈云缺？葵藿傾太陽，物性固莫奪。」言非不知隱遯為高也，亦非以國無其人也，特廢義亂倫有所不忍。「以茲悟生理，獨耻事干謁」，言志大術疏，未始阿附以借勢也。爲下士所笑，而浩歌自若，皇皇慕君，而雅志棲遯，既不合時，而又不少低屈，皆誤疑互答，屢致意焉。非巨刃有餘，孰能之乎？中間鋪叙，間關酸辛，宜不勝其戚戚，而「默思失業徒，因念遠戍卒」，所謂憂在天下，而不爲一己得失也。禹、稷、顔子不害為同道，少陵之迹江湖而心稷、契，豈爲過哉？孟子曰：「窮則獨善其身，達則兼善天下。」其窮也，未嘗無志於國與民；其達也，未嘗不抗其易退之節。蚤謀先定，出處一致矣。是詩先後周復，正合乎此。昔人目《元和賀雨》詩爲諫書，余特目此詩爲心迹論也。（《䂬溪詩話》卷十）
葛立方曰：老杜高自稱許，有乃祖之風，上書明皇云：「臣之述作，沉鬱頓挫，揚雄、枚𦤎可企及也。」《壯遊》詩則自比於崔、魏、班、揚，又云：「氣劘屈賈壘，目短曹劉牆。」《贈韋左丞》則曰：「賦料揚雄敵，詩看子建親。」甫以詩雄於世，自比諸人，誠未為過。至「竊比稷與契」，則過矣。史稱甫好論天下大事，高而不切，豈自比稷、契而然也邪？至云：「上感九廟焚，下憫萬民瘡。斯時伏青蒲，廷爭守御牀。」其忠藎亦可嘉矣。（《韻語陽秋》卷八）
張戒曰：少陵在布衣中，慨然有致君堯、舜之志，而世無知者，雖同學翁亦頗笑之，故「浩歌彌激烈」，「沉飲聊自遣」也。比與諸葛孔明抱膝長嘯無異。讀其詩，可以想其胸臆矣。嗟夫！子美豈詩人而已哉！其云：「彤庭所分帛，本自寒女出。鞭撻其夫家，聚斂貢城闕。聖人筐篚恩，實欲邦國活。臣如忽至理，君豈棄此物。多士盈朝廷，仁者宜戰慄。」又云：「朱門酒肉臭，路有凍死骨。榮枯咫尺異，惆悵難再述。」方幼子餓死之時，尚以常免租税，不隷征伐為幸，而思失業徒，念遠戍卒，至於「憂端齊終南」，此豈嘲風詠月者哉？蓋深於經術者也。與王吉、貢禹之流等矣。（《歲寒堂詩話》卷下）
胡夏客曰：詩凡五百字，而篇中叙發京師、過驪山、就涇渭、抵奉先，不過數十字耳。餘皆議論感慨成文，此最得變雅之法而成章者也。又曰：《赴奉先詠懷》，全篇議論，雜以叙事；《北征》則全篇叙事，雜以議論。蓋曰「詠懷」，自應以議論爲主；曰「北征」，自應以叙事爲主也。（《杜詩詳注》卷四引）
鍾惺曰：讀少陵《奉先詠懷》、《北征》等篇，知五言古長篇不易作。又曰：當於潦倒淋漓，忽正忽反，若整若亂、時斷時續處，得其篇法之妙。（《唐詩歸》卷十九）
盧世㴶曰：嗚呼！君子之仕，得其義也。《赴奉先》及《北征》，肝腸如火，涕淚橫流，讀此而不感動者，其人必不忠。（《杜詩胥鈔餘論·論五言古詩》）
李長祥曰：此詩與《北征》詩，變化之妙盡矣。《北征》之變化在轉折，此詩之變化在起伏，起伏中亦自轉折，然轉折即在起伏中，轉折中亦自起伏，然起伏即在轉折中，其篇法極幻。總之，極變化捉摹不得。《北征》有極幽細語、精入語、新美語、閒暇語，此詩一味真實説話。《北征》如「風」；此詩如「雅」，其中各有一大段議論。《北征》之大議論在篇後，此詩之大議論在中幅，此不同處，又皆變化處。（《杜詩編年》卷二）
李因篤曰：太史公曰：「《國風》好色而不淫；《小雅》怨悱而不亂，《離騷》兼之。」公之《詠懷》詩可以匹美。（《杜詩集評》卷一引）
黄生曰：大意言志在蒼生，故於身家之謀甚拙，所以詠懷者如此。然前面是從國事轉入家事，後面却如何回抱轉去，讀者試為設想，想不來，方知此老筆力不可及處。（《杜詩説》卷一）
吳瞻泰曰：長詩須有大主腦，無主腦則緒亂如麻。此詩身與國與家，為一篇之主腦。布衣終老，不能遂稷、契之志，其為身之主腦也；廊廟無任事之人，致使君臣荒宴，其為國之主腦也。前由身事入國事，轉入家事，後即由家事勘進一層，繳到國事，緒分而聯，體散而整，由其主腦之明故也。又曰：善用曲筆，非徒紆折以爲能，貴斷續耳。題本自京赴奉先縣，開口一字不提，先總發兩段大議，憂國憂民，已見本領。然後入客子長征，又不即及妻子，偏於途次發三段大議，使當時淫樂女寵佞倖毒害生民之態皆已畢露。然後遥接抵家，讀者必謂到頭結穴矣，而一結忽又放去，是失業徒、遠戍卒，斷能復續，續而復斷，煙雲繚繞，不知其筆之所止？其神化之文也。（《杜詩提要》卷一）
《杜詩言志》：嗟呼！少陵生平之志盡在於此。其作詩之旨，盡由此而發，故遇有關於君國之大，則託喩以規切；時政之得失，則剴切以敷陳。而懷才不遇者，必引爲同心；誤國懷奸者，必誅鋤其隱慝。至於寬閑之野，寂寞之濱，每自寓其天懷之樂，而淡泊明志，寧靜致遠，未嘗不處處流露，豈膏粱富貴粉華氣焰中人哉？自比稷、契，抗懷伊、呂，良非誣也。（卷二）
浦起龍曰：是爲集中開頭大文章，老杜平生大本領，須用一片大魄力讀去，斷不宜如朱、仇諸本瑣瑣分裂。通篇只是三大段，首明賚志去國之情，中慨君臣耽樂之失，末述到家哀苦之感。而起手用「許身」、「比稷契」二句總領，如金之聲也。結尾用「憂端齊終南」二句總收，如玉之振也。其「稷、契」之心，「憂端」之切，在於國奢民困。而民惟邦本，尤其所深危而極慮者。故首言去國也，則曰「窮年憂黎元」；中慨耽樂也，則曰「本自寒女出」；末述到家也，則曰「默思失業徒」。一篇之中，三致意焉。然則其所謂「比稷、契」者，果非虚語。而結「憂端」者，終無已時矣。（《讀杜心解》卷一之一）
沈德潛曰：與《北征》詩如故相避，自是互相表裏之作也。前未免有語意重複處，然各有脈絡，正見反復頓挫沉綿之妙，入題後看去似離題甚遠，却正是自京赴奉先路上語也。「多士」二句，「榮枯」二句，所謂插入詠懷也。正未嘗一字離題，尤其奇絕也。後輻是本事，然試移「蓋棺」、「放歌」等語作結便庸。此尤在就事竟住，語殊未了，言外含情處無限也。又曰：前叙抱負，次述道路行經，末述到家情事，自際困窮，心憂天下，自是希稷、契人語也。中間叙事夾議論以行，此種詩深得變雅之體。（《杜詩偶評》卷一）
《唐宋詩醇》曰：此與《北征》為集中鉅篇，攄鬱結，寫胸臆，蒼蒼茫茫，一氣流轉，其大段有千里一曲之勢，而筆筆頓挫，一曲中又有無數波折也。甫以布衣之士，乃心帝室，而是時明皇失政，大亂已成，方且君臣荒宴，若罔聞知，甫從局外，蒿目時艱，欲言不可，蓋有日矣，而一於此詩發之。前述平日之衷曲，後寫當前之酸楚，至於中幅，以所經為綱，所見爲目，言言深切，字字沉痛，《板》，《蕩》之後，未有能及此者。此甫之所以度越千古，而上繼《三百》者乎？（卷九）
夏力恕曰：須從激烈中看其悱惻，公生平自負，莫詳於此篇。前一段，是時禄山反書雖未至，而機兆已形。中間「歲暮」四語，蓋「北風雨雪」之比；後面「羣冰」四語，蓋「王綱解紐」之喩，勿但作寫境語匆匆掉過。（《杜詩增注》卷二）
翁方綱曰：《奉先詠懷》一篇，《羌村》三篇，皆與《北征》相為表裏，此自周雅降風以後所未有也。迹熄詩亡，所以有《春秋》之作，若詩不亡，則聖人何爲獨憂耶？李唐之代，乃有如此大製作，可以直接六經矣。（《石洲詩話》卷一）
楊倫曰：五古前人多以質厚清遠勝，少陵出而沉鬱頓挫，每多大篇，遂為詩道中另闢一門徑。無一語蹈襲漢魏，正深得其神理。此及《北征》尤爲集内大文章，見老杜平生大本領。所謂巨刃摩天，乾坤雷硠者，惟此種足以當之。（《杜詩鏡銓》卷三）
方東樹曰：屈子、杜公時出見道語、經濟語，然惟於旁見側出，忽然露出乃妙。若實用於正面，則似傳注語錄而腐矣。或即古人指點，或即事指點，或即物指點，愈不倫不類，愈見妙遠不測。苦語亦然，不宜自己正述，恐失之卑儉寒乞，若説則索興説之，須是悲壯蒼涼沈痛，令人感動心脾，如《奉先》、《述懷》等作。（《昭味詹言》卷一）
吳闓生曰：此與《北征》皆杜公自寫生平懷抱，為集中絕大文字。杜、韓所以雄奇蒼莽，與元氣侔，亘天地不磨滅者，惟賴此等作也。（《古今體詩約選》卷一）
胡適曰：這首詩作於亂前。舊説誤以為禄山反後作，便不好懂。杜甫這時候只是從長安到奉先縣省視妻子，入門便聽見家人號哭，他的小兒子已餓死了！這樣的慘痛，使他回想途中經過驪山的行宮所見所聞的歡娯奢侈的情形，他忍不住了，遂發憤把心裏的感慨盡情傾吐出來，作爲一篇空前的彈劾時政的史詩。（《白話文學史》第十二章）
前平伯曰：他思想的方式無非推己及人，並没有甚麽神秘。結合小我的生活，推想到大群，從萬民的哀樂，定一國之興衰，自然句句都真，都會應驗的。以文而論，固是一代之史詩，即論事，亦千秋之殷鑒矣。（《説杜甫〈自京赴奉先縣詠懷〉詩》，載《杜甫研究論文集》二輯）

【備考】
關於該詩編年之異說
盧元昌曰：此章操呂、蔡譜，皆云天節十四載十一月初，公赴奉先作，黄鶴謂是十三藏，公《後府書操》詩：「昔罷河西尉，初興前北師。」是禄山之反在罷尉官定後，奉先之赴，又在兵曹未授前，敬語曰：「杜陵有布衣。」按史十四載ハ月，免今載百姓租庸，若赴奉先在此年，詩中不得極言「鞭撻」、「聚劍」，十三載秋七月，操而六旬不止，關中大後，公妻子在奉先，必謂軒食，故曰「無食一，日「秋未登一，黄鶴是。《《杜詩說》卷四，」
黄生曰：奮駙馬天寶十四載十一月初作，則是時公己授官，詩不悠不叙及，此蓋未得官以前之作也。《（杜詩説）卷一）
ハワ按：（黄氏神千家集注杜：部卷史》卷二，黃鶴曰：「呂汲公、蔡其宗、曹岩、梁權道卷謂在天寶十四載十一月作，合考為中但言遼戊之卒，及迷後媒、聚劍以致孔之因，而不及禄山之事，置非禄山反書未至時賦此，《唐丈卷遺〉云：「禄山反書未可，公己謂卷旬。」或是。」神此，黄為為呂、蔡諸前並未否定，且如以神充説明之，盧元昌、黄生僅後「布水」、「操劍」，即所為天寶十三武過於拘泥，難以立前，杜甫天寶十四武十月後，始授率府兵曹為軍，旋往奉先省謂，公為此後謂不為然，有《官定後戲增》詩解嘲，故仇以「布來」自謂，不得以此為按官前後之分限也，又書中云：「鞭撻其夫家，聚劍貢城閾。」以責弊政，不仇長情，當係乏卷，尤不得以史載免武事，而附合軒之作年，仇兆鰲引朱鶴齡注，卷前説明為中注馬，時而亂前，時而亂後，互有卷悟，施鴻保於此軒之甚詳，
施鴻保曰：注《指仇注」引朱説：「《書唐書〉：「天寶十四載十月，帝幸華清宮，十一月丙寅，禄山反，帝猶未信。」故公詩亦未及反狀。」其説是妄，又云：「禄山反信至，人情框授，議斷河橋為奔謂地，所以行李卷援而急渡。」則是明吾反後事，與前説既矛眉，且以詩考之，若已知反信，即不全序，亦必操及，不但憂其亂在旦夕妄，蓋公此峙實亦未知也，何以即云「河梁未折一？況所橋乃厘從諸臣所謂，尚無實事，公行過驪山，未預其謂，何以先知之而即以人詩？注與朱説，為誤以至亦馬群水，子此句説不去，為此支離之解耳。（（《杜詩說》卷四」按：施説極是，
關為「顔作卷卷輩一四為之異軒
主自喩説者：
趙次公曰：書當自安分求穴以安耳，何用必欲慕學大鯨之處於大海乎？《《分門集注杜工部詩》卷十二引」
蔡夢弼曰：嶼蟻，物之微者，甫自喩，鯨觀，大魚，但賽滄海，理之常也，甫志在於致君澤民，其志甚大，復自責曰：我誠埋操小輩，但可自求其穴，何敢過擬大鯨而厘賽於愴漢哉？《《杜工部草堂詩箋》卷六）
浦起龍曰：注家以操蟻輩指居廟廊者，大乖口吻。《（讀杜心軒》卷一之一）
謂喩庸臣、居廊廟者：
黄徹曰：其仁心馬大，異夫求穴之操蟻輩，真得孟子之所存矣。《（君溪詩話》卷一）·
王而爽曰：馬庸臣刺骨，今日國家遭此奇謂，病正坐此，余謂之不薨墮後。《《杜臆》卷一）
矣見思曰：無奈世人謂鎖，惟知各營其私，何為欲慕大鯨，而如厘仰滄海乎？《（杜詩論文》卷五）
仇兆鰲曰：居廊廟者，如操蟻擬鯨。《（杜詩詳注）卷四）《杜詩言志》：非如彼卷蟻輩之自求溫鮑，亦非若大鯨等之謂取名位，自當進櫃退義，致身以道，而豈以千謁用事哉？《卷三）
楊倫：指謂珀事千謁者。（《杜詩鏡後》卷三）
關朴「者尤」之其解
王洙曰：黄帝殺武尤於啄鹿，後家上常有赤氣出，如匹降吊，民呼為貴尤旗，又星名。《《分門集注杜工部詩》卷十二引」
趙次公曰：蛍尤，前導之旗也，塞寒至而蹴踏崖谷，言其多也。《《新刊校定操注杜詩》卷二）
蔡夢弼曰：吾來輿前導蛍尤之旗蔽塞平寒空也。《《杜工部草堂詩箋》卷六）
王嗣奭曰：想明皇此時正在騷山，故見童尤前導之旗，羽林庖駕之車，有君臣歡娯之譜，此皆記明皇卷事。《「杜臆》卷二」
後謙益曰：此正十一月初，借貴尤以喩兵家也。《《錢注杜謂》卷一）
今按：上説卷附合者尤旗引仲而來，與君之本意相去其逮，後人已提其載，
挑劍曰：蒙隻杜箋，前人多椎之，以余謂之，其議諭之謂僻，引按之舛錯，紛然雜出，今卷學之，《詠操》：「貴尤塞寒至」，卷按尤能作霧，此但言霧塞寒空耳，箋所引者尤旗、兵象等，於詩何與？《《惜抱軒全巢》筆記人」
高步濾曰：吳北江曰：「《古今注》：蛍尤能作大霧，故謂霧為蛍尤，錢箋兵家云云，非也。」步而案：此就馬説，與下句崖谷滑最合，但經以蛍尤篇霧，古籍無徵，存以備考。《（唐宋詩馬妄》卷一」
命平伯曰：「蛍尤一而句書注名誤，如錢箋、仇注並引《皇寬》，以用山東書張悠謂尤墳上有一殷赤氣，叫傲謂尤旗，眼本詩所叙相當遼遠，不可信，後説「借以愉兵象一，仇氏更怪，似平把蛍尤旗真當作族旗君，所以説「塞寒杢，旛旗蔽天也一，楊氏《鏡後》引《甘泉賦》「書尤之倫，謂干將，乘玉戚」，下又説「二句言衛士之苦」，是把蛍尤作馬衛兵謂，亦課，我以馬毒尤作霧，即用作霧之代語，下云「塞寒至」，分明是霧；若是施旗只可云蔽天或蔽至，不得云塞至，這個塞字，却男有一個來源，《漢書·成帝紀》所謂「黄霧四塞」，不過他並未明用，不能算倣注，是否把王氏五侯同日對這個故事，來影射楊氏四？不得而知，為實而暗合比興如儘石這可能，現汪灝須探求，作用繩梓酌君實者就根好了。《《説杜甫〈自京赴奉先縣詠慄〉詩》，載《杜甫研究論文集》二輯）

【永明按語】
1. 「胡爲將暮年，憂世心力弱」，見4278《西閣曝日》。
=全====================================================
《全唐詩》7.2265,PDF7.44,《御製全唐詩》2381

【異文、夾注】
〖1〗自京赴奉先縣詠懷五百字[原注。天寶十四載十一月初作。]
〖許身一何愚〗許身一何愚[一作過]
〖白首甘契闊〗白首甘[一作苦]契[一作挈]闊
〖歎息腸內熱〗歎息腸[一作腹]內熱
〖瀟灑送日月〗蕭灑送[一作迭]日月
〖生逢堯舜君〗生逢堯舜[一作爲]君
〖物性固莫奪〗物性固莫[一作難]奪
〖以茲悟生理〗以茲悟[一作誤]生理
〖獨耻事干謁〗獨恥事干謁
〖沉飲聊自遣〗沉飲聊自適[一作遣]
〖指直不得結〗指直不得[一作能]結
〖蹴踏崖谷滑〗蹴蹋崖谷滑
〖羽林相摩戛〗羽林相摩戛
〖君臣留歡娛〗君臣[一作聖君]留歡娛
〖樂動殷膠葛〗樂動殷樛嶱。[一作膠葛。一作䗶蝎。一作福嵑嶱。一作湯嶱。]*
〖賜浴皆長纓〗賜浴皆長纓。[華清宮內供奉兩湯。外更有湯十六所。安祿山及將士、楊國忠及兄弟姊妹。並賜浴、賜食、賜錢。]*
〖與宴非短褐〗與宴[一作謀]非短褐
〖彤廷所分帛〗彤庭所分帛
〖鞭撻其夫家〗鞭撻[一作箠]其夫家
〖實欲邦國活〗實欲[一作願]邦國活
〖中堂舞神仙〗中堂舞[一作有]神仙
〖煙霧蒙玉質〗煙霧散[一作蒙]玉質
〖暖客貂鼠裘〗煖客貂鼠裘
〖羣水從西下〗羣冰[一作水]從西下
〖河梁幸未拆〗河梁幸未坼
〖川廣不可越〗川廣不[一作且]可越
〖老妻旣異縣〗老妻寄[一作旣]異縣
〖幼子飢已卒〗幼子飢[一作餓]已卒
〖吾寧捨一哀〗吾寧舍一哀
〖里巷亦嗚咽〗里巷亦[一作猶]嗚咽
〖豈知秋禾登〗豈知秋未[一作禾]登
〖貧寠〗貧寠
〖生常免租稅〗生常[一作當]免租稅
〖撫迹猶酸辛〗撫迹猶[一作獨]酸辛
〖憂端齊終南〗憂端齊[一作際]終南
=名====================================================
《名家注評全唐詩》367,PDF425

【異文、夾注】
〖竊比稷與契〗竊比稷與契。[盧元昌：凡人老大，則工於世故，杜陵布衣獨不然，至老彌拙。蓋由許身愚，動以稷、契自命耳。]*
〖非無江海志〗非無江海志。[《莊子》：江海之士，山谷之人，輕天地細萬物而獨往者也。]*
〖鞭撻其夫家〗鞭撻其夫家。[《周禮》：載師之職，凡民無職事者，出夫家之征，以時征其賦。]*
〖仁者宜戰慄〗仁者宜戰栗。[李長祥：多士無人心矣。仁者能無戰慄乎。]*
〖煙霧蒙玉質〗煙霧蒙玉質。[朱鶴齡：衞霍皆漢內戚，以比楊國忠。神仙玉質，指貴妃諸姨。勛戚奢侈而不念民窮，其致亂蓋有由矣。分帛、金盤二條，卽指驪山宴賞。]*
〖路有凍死骨〗路有凍死骨。[《西京雜記》：元封二年大寒，雪深五尺，三輔人民凍死者十有二三。]*
〖官渡又改轍〗官渡又改轍。[朱鶴齡：自京赴奉先，從萬年縣渡浐水，東至昭應縣，去京六十里。又從昭應渡涇渭，北至奉先縣，去京二百四十里。驪山，在昭應東南二里，溫泉出焉。又涇渭二水，交會於昭應之北，故云：「北轅就涇渭。」其官渡改轍，在唐時亦遷徙無常，大抵在昭應之間，爲奉先便道耳。]*
〖羣水從西下〗羣冰從西下。[朱鶴齡：涇渭諸水，皆從隴西而下，故疑來自崆峒。]*
〖恐觸天柱折〗恐觸天柱折。王嗣奭：天柱折，乃隱語，憂國家將覆也。
〖河梁幸未拆〗河梁幸未坼
〖枝撐聲窸窣〗枝撐聲窸窣。朱鶴齡：祿山反書至，帝雖未信，一時人情恇擾，議斷河橋，爲奔竄地，所以行李攀援而急渡也，觀「河梁幸未拆」句可見。

【注釋】
〖布衣〗指無官職的平民。
〖許身〗猶自許。
〖稷〗周祖先，教民耕種。
〖契〗殷祖先，推行文化教育。
〖濩落〗卽廓落，大而無用。
〖契闊〗猶辛苦。
〖覬豁〗謂只要不死，總望達到自己的志願。覬，希望之意；豁，開展。
〖窮年〗一年到頭。
〖黎元〗百姓。
〖堯舜君〗喩指唐玄宗。
〖廊廟具〗喩朝廷之棟梁。
〖葵藿〗自比致君之念。曹植：「葵藿之傾葉，太陽雖不爲回光，然終向之者，誠也。」
〖螻蟻〗此喩小老百姓。
〖溟渤〗泛指大海。
〖生理〗人生的道理、準則。
〖干謁〗拜見顯貴。
〖兀兀〗辛苦貌。
〖巢與由〗巢父，許由。嵇康《高士傳》：「堯之讓許由也，由以告巢父。父曰：『汝何不隱汝形？非吾友也！』許由悵然不自得。」
〖天衢〗天空。
〖陰崢嶸〗形容寒氣陰森。
〖客子〗行人，杜甫自指。
〖嵽嵲〗山高貌。
〖蚩尤〗傳說黃帝與蚩尤戰鬥，蚩尤作大霧。此指大霧。
〖瑤池〗此指玄宗與楊貴妃遊幸驪山溫泉。
〖鬱律〗熱氣蒸騰貌。
〖摩戛〗衞士眾多。
〖膠葛〗天空廣大貌。
〖長纓〗貴人服飾，指貴人。
〖短褐〗粗布短衣，指平民。
〖彤廷〗指朝廷。
〖聖人〗唐人稱天子皆曰聖人。
〖筐篚〗指皇帝賜物之恩。筐篚，盛東西的竹器。
〖多士〗指百官。
〖內金盤〗尙方器用。內，大內，指宮禁。
〖衞霍〗衞青、霍去病，指外戚。
〖煙霧〗指堂上香煙。
〖玉質〗形容美人肌膚潔美。
〖悲〗淋漓酣暢。
〖榮〗指富裕豪華。
〖枯〗指窮愁飢困。
〖咫尺〗周代八寸爲咫，比喩近距離。
〖北轅〗謂向北走。
〖改轍〗謂過了官渡又改道。
〖崒兀〗高峻貌。
〖崆峒〗地名，在甘肅岷縣。
〖天柱折〗《淮南子·天文訓》：「昔者共工與顓頊爭爲帝，怒而觸不周之山，天柱折，地維絕」。
〖拆〗此作「坼」，斷裂。
〖枝撐〗河梁交柱。
〖窸窣〗橋動有聲。
〖行旅相攀援〗此作「行李」。唐李濟翁《資暇錄》云：古使字作李。《左傳》所言行李，乃是行使，後人誤爲李字。《傳》曰：「行李之往來，供其困乏。」杜預注，「李，使人也。」又曰：「亦不使一介行李，告於寡君。」注：「行李，行人也。」又曰：「行理之命，無月不至。」注：「行理，使人通聘問者。」或言李，或言理，皆謂行使也。
〖異縣〗指奉先。天寶十三載（754）冬，杜甫因京師乏食，把家小送奉先寄寓。
〖庶〗庶幾，希冀之詞。
〖登〗禾稻收割。
〖寠〗窮。
〖倉卒〗急變，謂夭折。卒，同「猝」。
〖撫迹〗猶撫事，指幼子餓死事。
〖平人〗卽平民。
〖騷屑〗動搖不安之意。
〖澒洞〗相連無際貌。言憂思之深廣。

【評論】
陳巖肖《庚溪詩話》：士人程文，窮日力作一論，不限聲律，不拘詩句，尙罕得反復折難，使其理判然者。觀《赴奉先詠懷》五百言，乃聲律中老杜一篇心迹論也。自「杜陵有布衣，老大意轉拙。許身一何愚，竊比稷與契」，其心術祈向，自是稷契等人。「窮年憂黎元，歎息腸內熱」，與飢渴由己者何異。然嘗爲不知者所病，故曰：「取笑同學翁。」世不我知而所守不變，故曰：「浩歌彌激烈。」又云「非無江海志，蕭灑送日月。當今廊廟具，構廈豈云缺。葵藿傾太陽，物性固難奪」，言非不知隱遁爲高，亦非以國無其人也，特廢義亂倫有所不忍。「以茲悟生理，獨耻事幹謁」，言志大術疏，未始阿附以借勢也。爲下士所笑，而浩歌自若，皇皇慕君，而雅志栖遁，旣不合時，而又不少低屈，皆設疑互答，屢致意焉，非巨刃有餘孰能之乎？中間鋪敍間關酸辛，宜不勝其戚戚，而「默思失業徒，因念遠戍卒」，所謂憂在天下，而不爲一己失得也。禹稷顏子，不害爲同道，少陵之迹江湖而心稷契，豈爲過哉。孟子曰：「窮則獨善其身，達則兼善天下。」其窮也，未嘗無志於國與民。其達也，未嘗不抗其易退之節。蚤謀先定，出處一致矣。是詩先後周復，正合乎此，昔人目《元和賀雨》詩爲諫書，餘特目此詩爲心迹論也。
葛常之《韻語陽秋》：子美高自稱許，有乃祖之風。上書明皇云：「臣之述作，沉郁頓挫，揚雄、枚皋可跂及。」《壯遊》詩，則自比於崔、魏、班、揚。又云：「氣劘屈賈壘，目短曹劉牆。」《贈韋左丞》則曰：「賦料揚雄敵，詩看子建親。」甫以詩雄於時，自比諸人，誠未爲過，至「竊比稷與契」，則過矣。唐史氏稱甫好論天下大事，高而不切，豈自比稷契而然耶？至云：「上感九廟焚，下憫萬民瘡。斯時伏青蒲，廷爭守御牀。」其忠藎固自可嘉也。
乾隆《唐宋詩醇》：此與《北征》爲集中巨篇，抒郁結，寫胸臆，蒼蒼茫茫，一氣流轉。其大段有千里一曲之勢，而筆筆頓挫，一曲中又有無數波折也。甫以布衣之士，乃心王室，而是時明皇失政，大亂已成，方且君臣荒宴，若罔聞知。甫從局外，蒿目時艱，欲言不可，蓋有日矣，而一於此詩發之。前述平日之衷曲，後寫當時之酸楚，至於中幅，以所經爲綱，所見爲目，言言深切，字字沉痛，《板》、《蕩》之後，未有能及此者。此甫之度越千古，而上繼《三百》者乎？
楊倫《杜詩鏡銓》：五古前人多以質厚清遠勝，少陵出而沉郁頓挫，每多大篇，遂爲詩道中另辟一門徑。無一語蹈襲漢魏，正深得其神理。此及《北征》，尤爲集內大文章，見老杜平生本領，所謂」巨刃摩天，乾坤雷瑯「者，唯此種足以當之。
=奭====================================================
王嗣奭《杜臆》34,PDF87,43,PDF1.113,88,PDF1.204,90,PDF1.208

【異文、夾注】
〖1〗自京赴奉先縣詠懷

【評論】
唐之西京，卽今西安府。府城之東有灞陵，文帝所葬。灞南五里卽樂遊原，宣帝築以爲陵曰杜陵。杜陵東南十餘里，又有一陵差小，許后所葬，謂之少陵。陵之東卽杜曲，陵西卽子美舊宅，子美自稱少陵野老以此。不知其妻子何以在奉先？奉先卽今蒲縣，亦屬西安府。◯自「杜陵布衣」起，至「放歌頗愁絕」，自敍其憂君憂民之切。自「晨過驪山」，至「路有凍死骨」，敍當時君臣晏安獨樂而不恤其民之狀。婉轉懇至，抑揚吞吐，反覆頓挫，曲盡其妙。後來詩人見杜以憂國憂民，往往效之，不過取辦於筆舌耳。如杜之自敍，則云：「窮年憂黎元，歎息腸內熱。」云：「生逢堯舜君，不忍便永訣。」而「永訣」二字更痛切。敍時事則云：「聖人筐篚恩，實欲邦國活。臣如忽至理，君豈棄此物？」而「棄此物」三字更痛切。此皆發自隱衷，他人豈能效隻字？◯「顧惟螻蟻輩，但自求其穴」，罵庸臣刺骨。今日國家遭此奇變，病正坐此，余讀之不覺墮淚。◯「沉飲聊自遣，放歌頗愁絕」二語乃杜之自狀甚眞，卽淵明亦然。因其喜飲，謂爲酒徒，因其放歌，號爲狂客，此皆皮相者也。「放歌頗愁絕」，「頗」似當作「破」。◯驪山在臨潼縣，杜自京師歸奉先，路經臨潼，明皇開元、天寶間，無歲不幸驪山，故有御榻在焉。想明皇此時正在驪山，故見蚩尤前導之旗，羽林扈駕之軍，有君臣歡娛之語，此皆紀明皇實事。而伯敬因驪山字，謂借秦爲喩，眞同說夢。◯按：天寶八年，帝引百官觀左藏，帝以國用豐衍，賞賜貴寵之家無有限極。十載，帝爲安祿山起第，但令窮極壯麗，不限財力。旣成，具幄帟器皿充牣其中，雖禁中不及。祿山生日，帝及貴妃賜衣服寶器酒饌甚厚。故「彤庭分帛」，「衞霍金盤」，「朱門酒食」等語，皆道其實，故稱詩史。◯「賜浴皆長纓，與宴非裋褐」，「朱門酒肉臭，路有凍死骨」，皆自傷其窮也。◯「葵藿傾太陽」，「庶往共飢渴」，「所愧爲人父，無食致夭折」，讀此詩，君臣父子夫婦之情誼藹然，眞《三百》之耳孫也。◯杜非農家，秋禾雖登，何救於貧？故云：「豈知秋禾登，貧寠有倉卒。」作「未登」者，其誤無疑。◯人多疑自許稷契之語，不知稷契元無他奇，只是己溺己飢之念而已。伊尹得之而念廑納溝，孔子得之而欲立欲達，聖賢皆同此心。篇中業已和盤托出，而東坡乃引「舜舉十六相」、「秦用商鞅」之詩爲證，何舍近而求遠也？
PDF1.204
「官渡」，趙云：「涇渭二河，官所置渡也。」「羣冰從西下」，舊誤作「水」，今改正。謂冰澌崪兀，從西順流而下，疑推崆峒而來，雖觸天柱，猶恐其折，而猶幸河梁之未拆也。然勉強枝撐，聲已窸窣，其險極矣。乃行旅攀援而來，不肯少待，爲河梁一斷，川廣而不可越故也。寫得曲折，而「羣冰」之語有情。
PDF1.208
此詩結語「憂端齊終南」，此豈憂家之窮？蓋憂在祿山，知其必反也。乃知前面羣冰西下，「疑是崆峒來，恐觸天柱折。河梁幸未拆，枝撐聲窸窣」皆是隱語。是年十一月，祿山果反范賜，而帝以十月遊華清，正杜歸奉先時也。證以時事，而可得此詩之解矣。

【按語】
1. 灞陵 34.254825515451735, 109.11540774598276
2. 杜陵 34.18117583003022, 109.02510473397038
3. 少陵塬 34.17280335680595, 109.0343223031981
4. 蒲城 34.95778656580336, 109.58526706656133
5. 帟，jik6，布帳。
6. 廑，kan4。廑念，廑注，關切也。
7. 《孟子·萬章上》：思天下之民，匹夫匹婦，有不被堯、舜之澤者，若己推而內之溝中。

【永明校記】
「灞陵」，上海圖書館藏本作「霸陵」。
=====================================================
錢謙益《錢注杜詩》
=====================================================
顧宸《辟疆園杜詩註解》
=仇====================================================
仇兆鰲《杜詩詳註》1.264,PDF1.337,四庫4.20

【異文、夾注】
〖許身一何愚〗許身一何愚[樊作過]
〖竊比稷與契〗竊比稷與契[與卨同。音屑]
〖白首甘契闊〗白首甘[一作苦]契[音挈]闊
〖此志常覬豁〗此志常覬[音記]豁
〖歎息腸內熱〗歎息腸[一作腹]內熱
〖瀟灑送日月〗蕭灑送[一作迭]日月
〖生逢堯舜君〗生逢堯舜[一作爲]君
〖物性固莫奪〗物性固難[一作莫]奪。
〖以茲悟生理〗以茲悟[一作悞]生理
〖獨耻事干謁〗獨恥事干謁
〖忍爲塵埃沒〗忍爲塵埃没
〖沉飲聊自遣〗沉飲聊自遣[一作適]
〖放歌頗愁絕〗放歌破[《杜臆》作破。舊作頗]愁絶
〖指直不得結〗指直不能[一作得]結
〖御榻在嵽嵲〗御榻在嵽[徒結切]嵲[音涅]
〖蚩尤塞寒空〗蚩尤塞[先則切]寒空
〖羽林相摩戛〗羽林相摩戛
〖君臣留歡娛〗君臣[一作聖君]留歡娛
〖樂動殷膠葛〗樂動殷[音隱]膠葛[舊作樛嵑。荆公、歐公定爲膠葛。《正異》作嶱嵑]
〖與宴非短褐〗與[去聲]宴非短[一作裋]褐
〖鞭撻其夫家〗鞭撻[一作箠]其夫家
〖聚斂貢城闕〗聚斂[去聲]貢城闕
〖實欲邦國活〗實願[一作欲]邦國活
〖多士盈朝廷〗多士盈朝[音潮]廷
〖況聞內金盤〗况聞内金盤
〖中堂舞神仙〗中堂有[一作舞]神仙
〖煙霧蒙玉質〗烟霧蒙[一作散]玉質
〖暖客貂鼠裘〗煖客[一作蒙]貂鼠裘
〖朱門酒肉臭〗朱門酒肉[一作炙]臭
〖羣水從西下〗羣水[一作冰]從西下[去聲]
〖枝撐聲窸窣〗枝撑聲窸[音悉]窣[音率]
〖行旅相攀援〗行李[一作旅]相攀援
〖川廣不可越〗川廣不[一作且]可越
〖老妻旣異縣〗老妻寄[荊作既]異縣
〖庶往共飢渴〗庶往共饑渴
〖入門聞號咷〗入門聞號[平聲]咷
〖幼子飢已卒〗幼子餓[一作饑]已卒[卽律切]
〖里巷亦嗚咽〗里巷亦[一作猶]嗚咽[音壹]
〖無食致夭折〗無食致夭折[音哲]
〖豈知秋禾登〗豈知秋禾[一作未]登
〖貧寠有倉卒〗貧寠有倉卒[音猝]
〖生常免租稅〗生常[陳作當]免租稅
〖撫迹猶酸辛〗撫跡猶[一作獨]酸辛
〖默思失業徒〗默思失業徒[一作途]
〖憂端齊終南〗憂端齊[一作際]終南
〖澒洞不可掇〗澒[胡孔切]洞[徒總切]不可掇

【大意】
〚3-6〛前三段，從詠懷敘起。此自述生平大志。公不欲隨世立功，而必期聖賢事業。所謂意拙者，在比稷契也。甘契闊，安於意拙。常覬豁，冀成稷契。《杜臆》：人多疑自許稷契之語，不知稷契無他奇，惟此己溺己飢之念而已，伊得之而納溝爲恥，孔得之而立達與共，聖賢皆同此心。篇中憂民活國等語，已和盤托出。東坡引「舜舉十六相」、「秦時用商鞅」詩爲證，何舍近而求遠耶。
〚7-12〛此志在得君濟民。欲爲稷契，則當下救黎元，而上輔堯舜，此通節大旨。江海之士遺世，公則切於慕君而不忍忘；廊廟之臣尸位，公則根於至性而不敢欺。此作兩形，以解同學之疑。浩歌激烈，正言詠懷之故。明皇初政，幾侔貞觀，迨晚年失德，而遂生亂階。曰「生逢堯舜君」，望其改悟自新，復爲令主，惓惓忠愛之誠，與孟子望齊王同意。
〚13-18〛此自傷抱志莫伸。既不能出圖堯舜，又不得退作巢由，亦空負稷契初願矣。居廊廟者，如螻蟻擬鯨，公深恥而不屑干。遊江海者，若巢由隱身，公雖愧而不肯易。仍用雙關，以申上文之意。放歌破愁，欲藉詠懷以遣意。作長篇古詩，布勢須要寬展。此二條，各四句轉意，撫時慨己，或比或興，迭開迭闔，備極排蕩頓挫之妙。
〚19-22〛中四段，自京赴奉先，記中途所見之事。此則過驪山而有慨也。歲暮陰風，將涉仲冬矣。夜發晨過，去京止六十里也。
〚23-26〛此記驪山遊幸之迹。上四，見不恤苦寒，下四，譏恣情荒樂。塞寒空，旌旗蔽天也。崖谷滑，冰雪在地也。鬱律，溫泉氣升。摩戛，衞士眾多。君臣歡娛，不恤國事。賜浴與宴，從官邀寵也。去京止六十里也。
〚27-31〛此譏當時賜予之濫。上四敘事，下六託諷。筐篚賜予，欲其活國，今諸臣皆玩忽不知，則此物豈虛擲者乎。戰慄，當思報稱也。羅大經曰：此段所云，即「爾俸爾祿，民脂民膏」之意，士大夫誦此，亦可以悚然懼矣。
〚32-37〛此刺當時后戚之奢。前八敘事，後四託諷。朱注：衞霍皆漢內戚，以比楊國忠。神仙玉質，指貴妃諸姨。勳戚奢侈而不念民窮，其致亂蓋有由矣。分帛、金盤二條，卽指驪山宴賞。《杜臆》則概指平日，謂天寶八年帝引百官觀左藏，以國用豐衍，賞賜貴妃之家，無有限極。十載，帝爲祿山起第，窮極壯麗，既成，幄帟器皿充牣其中，雖禁中不及。祿山生日，帝及貴妃賜衣服寶器酒饌甚厚，故彤庭分帛、衞霍金盤、朱門酒肉等語，皆道其實，真詩史也。
〚38-42〛下三段，至奉先而傷己憂人，仍是詠懷本意。此憶途次倉皇情狀。上六言水勢，下四言行人。羣水西來，其洶湧如此，猶幸河梁未拆耳。攀援爭渡，為川廣不能飛越也。朱注：祿山反書至，帝雖未信，一時人情恇擾，議斷河橋，爲奔竄地，所以行李攀援而急渡也，觀「河梁幸未拆」句可見。自京赴奉先，從萬年縣渡滻水，東至昭應縣，去京六十里。又從昭應渡涇渭，北至奉先縣，去京二百四十里。驪山，在昭應東南二里，溫泉出焉。又涇渭二水，交會於昭應之北，故云：「北轅就涇渭。」其官渡改轍，在唐時亦遷徙無常，大抵在昭應之間，爲奉先便道耳。錢箋：謂官渡在萬年東南二十五里，不免倒說。朱注則指涇陽縣涇水之渡，路又隔遠。至舊註引《魏志》官渡，不切。唐之萬年，卽今咸寧。唐之昭應，卽今臨潼。唐之奉先，卽今蒲城。
〚43-48〛此述家人困窮境況。上四在途而歎，下八至家而悲。《杜臆》：敍父子夫婦之情，極其悲慘。寄跡他鄉，故秋禾呈登，而無救於貧。
〚49-52〛末以憫亂作結，身世之患深矣。天寶季年，邊帥窮兵，故民苦租稅征伐。公在事外，尙且酸辛，況窮民之失業遠戍者乎？念及此，而憂積如山，不能掇去，又回應憂黎元意。此章分十段，八句者四段，十二句者四段，十句者兩段，錯綜而自見整齊。

【注釋】
〖1〗朱注：《舊書·玄宗紀》：天寶十四載，冬十月，上幸華清宮。十一月丙寅，祿山反。公赴奉先時，玄宗正在華清宮，所以詩中言驪山事特詳。十一月九日，祿山反書至長安，玄宗猶未信，故詩中但言歡娛聚斂，亂在旦夕，而不及祿山反狀。錢箋：《長安志》：蒲城縣，秦名重泉，後魏白水，又改蒲城。開元四年，建睿宗橋陵，改爲奉先縣，隸京兆府。十七年，昇為赤縣。《志》又云：奉先縣西南至京兆府二百四十里。
〖杜陵有布衣〗《漢·地理志》杜陵注：古杜伯國，漢宣帝葬此，因曰杜陵，在長安南五十里。《杜臆》：長安城東有霸陵，文帝所葬，霸南五里卽樂遊原，宣帝築以爲陵，曰杜陵。杜陵東南十餘里，又有一陵差小，許后所葬，謂之少陵。其東卽杜曲，陵西卽子美舊宅，自稱少陵野老以此。布衣、老大，注別見。
〖老大意轉拙〗《書》：「作僞心勞日拙。」
〖許身一何愚〗《史記·聶政傳》：身未敢以許人。古詩《陌上桑》：使君一何愚。
〖竊比稷與契〗竊比，見《論語》。《上林賦》：家家自以爲稷契。
〖居然成濩落〗庾信詩：居然未肯歸。《莊子》：瓠落無所容。司馬注云：瓠，布濩。落，零落。張綖注：濩落，廓落也。
〖白首甘契闊〗嵇含賦序：白首無聞。《詩》：死生契闊。注：契闊，勤苦也。傅毅詩：契闊夙夜，庶不懈忒。
〖蓋棺事則已〗《韓詩外傳》：孔子曰：「學而不已，闔棺乃定。」《宋書》：劉毅曰：「大丈夫蓋棺事乃定矣。」
〖此志常覬豁〗潘岳詩：此志難具紀。荀悅《漢論》：衆庶覬其名迹。覬，希幸也。庾信詩：有情何可豁。
〖窮年憂黎元〗謝靈運詩：窮年迫憂患。《谷永傳》：天下黎元，鹹安家樂業。
〖歎息腸內熱〗《莊子》：我其內熱與。
〖取笑同學翁〗陸機詩：無以肉食資，取笑葵與藿。《列女傳》：孟宗同學共處。
〖浩歌彌激烈〗《楚辭》：浩歌怳兮激烈。
〖非無江海志〗《莊子》：江海之士，山谷之人，輕天地細萬物而獨往者也。
〖瀟灑送日月〗宗炳詩：志氣洞蕭灑。
〖生逢堯舜君〗《南史》：武帝謂蜀士李膺曰：「今李膺何如昔李膺。」對曰：「今勝昔。」問其故，對曰：「昔事桓靈之主，今逢堯舜之君。」薛孝通聯句：既逢堯舜君，願上萬年壽。
〖不忍便永訣〗《別賦》：「誰能摹暫離之狀，寫永訣之情者乎？」
〖當今廊廟具〗《叔孫通傳贊》：「廊廟之材，非一木之枝。」
〖構廈豈云缺〗潘尼詩：「廣厦構衆材。」
〖葵藿傾太陽〗葵藿，自比致君之念。曹植表：葵藿之傾葉，太陽雖不爲迴光，然終向之者，誠也。」
〖物性固莫奪〗《韓詩外傳》：「不害物性。」
〖顧惟螻蟻輩〗顧，念也。《尸子》：「螻蟻之穴，無不滿焉。」
〖胡爲慕大鯨〗《海賦》：其魚則横海之鯨，突扤孤遊，戛巖㟼，偃高濤。」
〖輒擬偃溟渤〗鮑照詩：穿池類溟渤。
〖以茲悟生理〗嵇康《養生論》：悟生理之易失。
〖兀兀遂至今〗兀兀，卽契闊之意。
〖忍爲塵埃沒〗《班固傳》：令塵埃之中，永無荊山汨羅之恨。
〖終愧巢與由〗《高士傳》：巢父，堯時人也，山居，以樹爲巢而寢其上，故號曰巢父。許由，槐里人也，堯讓天下於由，不受而逃，由告巢父，巢父曰：「何不隱汝形，藏汝光，非吾友也。」擊其膺而下之。阮簿詩：巢由抗高節。
〖沉飲聊自遣〗顏延之《五君詠》：韜精日沉飲，誰知非荒宴。
〖放歌頗愁絕〗古樂府有《放歌行》。公詩「愁破崖寺古」，又「愁破是今朝」，又「益破旅愁凝」。《杜臆》作破愁爲是，若云頗愁絶，語反稚矣。
〖歲暮百草零〗《詩》：「歲聿雲暮。」《楚辭》：「百草育而不長。」
〖疾風高岡裂〗《長門賦》：天飄飄而疾風。《詩》：于彼高岡。
〖天衢陰崢嶸〗《西京賦》：思于天衢。《三都賦》：南北崢嶸。公詩常用崢嶸：「旅食歲崢嶸」，年高也；「崢嶸赤雲西」，雲高也；「天衢陰崢嶸」，陰盛也。
〖客子中夜發〗《史記·範睢傳》：謁君得毋與客子俱來乎？」鮑照詩：行子中夜飯。發，啓行也。
〖霜嚴衣帶斷〗古詩：嚴霜切我肌。又詩：衣帶日已緩。
〖指直不得結〗《左傳》：衣有結。
〖凌晨過驪山〗簡文帝詩：凌晨光景麗。《寰宇記》：驪山，在昭應縣東南二里，卽藍田山也。《雍錄》：溫泉在驪山。秦漢隋唐皆常遊幸，惟玄宗特侈。蓋卽山建立百司庶府，各有寓止，於十月往，至歲盡乃還宮。又緣楊妃之故，其奢蕩益著，大抵宮殿包裹驪山，而繚牆周遍其外，觀風樓下，又有夾城可通禁中。
〖御榻在嵽嵲〗北齊趙彥深位位司徒，每引見，或升御榻。《西京賦》：托喬基于山岡，直嵽霓以高居。霓，讀魚列切。《集韻》：嵲，亦作𡸣，通作霓。嵽嵲，山高貌。
〖蚩尤塞寒空〗《韓子》：黃帝駕象車，異方並轂，蚩尤居前。《皇覽》：蚩尤塚，在東郡壽張縣闞鄉城中，高七丈，民常十月祀之，有赤氣出，如匹練帛，民名為蚩尤旗。錢箋：此正十一月初，借蚩尤以喻兵象也。唐太宗詩：寒空碧霧凝。
〖蹴踏崖谷滑〗《頭陀寺碑》：崖谷共清，風泉相渙。張平子《南都賦》：蹴踏咸陽。
〖瑤池氣鬱律〗瑤池，註見二卷。《江賦》：氣滃渤以霧杳，時鬱律其如烟。
〖羽林相摩戛〗《唐會要》：垂拱元年，置羽林軍。
〖君臣留歡娛〗江淹詩：太平多歡娛。
〖樂動殷膠葛〗《上林賦》：張樂乎膠葛之寓。注：膠葛，廣大貌。郭璞注：曠然深貌也。《南都賦》：其山則崆嶢嶱嵑。注：山石高峻貌。曾曰：膠轕，亂貌。楊雄《解難》：撠膠葛，騰九閎。顏師古注：膠葛，上清之氣也。
〖賜浴皆長纓〗《明皇雜錄》：上嘗於華清宮中，置長湯數十，賜從臣浴。《津陽門詩注》：宮內除供奉兩湯外，更有湯十六所，長湯每賜諸嬪御，其修廣與諸湯不侔。江淹詩：長纓皆俊人。
〖與宴非短褐〗短褐，注見一卷。
〖彤廷所分帛〗《西京賦》：玉階彤庭。宋之問詩：賜金分帛奉恩輝。
〖本自寒女出〗郭泰機詩：皎皎白素絲，織爲寒女衣。
〖鞭撻其夫家〗魏收檄文：鞭撻疲民。《周禮》：載師之職，凡民無職事者，出夫家之征，以時征其賦。
〖聚斂貢城闕〗《大學》：不畜聚斂之臣。《詩》：在城闕兮。京師有闕，得稱城闕。
〖聖人筐篚恩〗《通鑒注》：唐人稱天子皆曰聖人。《詩序》：實幣帛筐篚，以將其厚意。
〖實欲邦國活〗《周禮》：以佐王均邦國。孫楚《與孫皓書》：愛民活國，道家所尙。
〖臣如忽至理〗王康琚詩：矯性失至理。此不敢斥言君，故託臣以諷。
〖君豈棄此物〗古詩：此物何足貴。
〖多士盈朝廷〗李長祥云：多士無人心矣，仁者能無戰慄乎。《詩》：濟濟多士。
〖仁者宜戰慄〗漢元帝詔：夙夜戰慄。
〖況聞內金盤〗內金盤，尙方器用。辛延年詩：金盤鱠鯉魚。
〖盡在衞霍室〗曹植《與吳質書》：衞霍不足侔也。
〖中堂舞神仙〗劉楨詩：萬舞在中堂。又：意氣神凌仙。
〖煙霧蒙玉質〗朱注：江淹詩：畫作秦王女，乘鸞向烟霧。烟霧。指堂上香煙。《楚辭》：金相玉質。
〖暖客貂鼠裘〗洙曰：鮮卑有貂鼠子，皮毛柔軟。《趙國策》：李兌送蘇子黑貂之裘。
〖悲管逐清瑟〗潘岳詩：蕭管清且悲。徐伯彥《淮亭吟》：倚清瑟兮橫涼琴。
〖霜橙壓香橘〗洙曰：橙出穰縣者勝，蜀中有給客橙，似橘而非，若柚而香。
〖朱門酒肉臭〗郭璞詩：朱門何足榮。王粲詩：酒肉踰川坻。黃山谷曰：《孫子新書》：楚莊攻宋，廚有臭肉，尊有敗酒，而三軍有饑色。《魏志·袁術傳》：後宮數百，皆服綺縠，餘粱肉，而士卒凍餒，江淮間盡空。
〖路有凍死骨〗《西京雜記》：元封二年大寒，雪深五尺，三輔人民凍死者十有二三。曹植詩，榮枯立可須。
〖榮枯咫尺異〗徐幹詩：雖路在咫尺。
〖惆悵難再述〗魏明帝詩：惆悵自憐。
〖北轅就涇渭〗《後漢·馬融傳》：北轅反旆。
〖官渡又改轍〗梁簡文帝《罷雍州恩教》：植柳官渡，尙或依然。《長安志》：涇陽縣有涇水渡九，正直西京之北。曹植詩：改轍登高岡。
〖羣水從西下〗羣水或作羣冰，非。此時正冬，冰凌未解也。朱注：涇渭諸水，皆從隴西而下，故疑來自崆峒。
〖極目高崒兀〗梁元帝《玄覽賦》：試極目乎千里。
〖疑是崆峒來〗地志：涇水發源安定郡幵頭山，卽崆峒山。
〖恐觸天柱折〗《水經注》：張華敍東方朔《神異經》曰：崑崙有銅柱焉，其高入天，所謂天柱也。《列子》：共工氏怒而觸不周之山，折天柱，絕地維。今按：山陽縣有天柱山，屬長安境內。《杜臆》：天柱折，乃隱語，憂國家將覆也。
〖河梁幸未拆〗江總詩：秦川心斷絕，何悟是河梁。
〖枝撐聲窸窣〗枝撐，注見《慈恩寺塔》詩。枝撐，河梁交柱。窸窣，橋動有聲也。李賀《神絃曲》：海神山鬼來座中，紙錢窸窣鳴飈風。窸窣，蓋唐人方言也。
〖行旅相攀援〗《西溪叢語》：唐李濟翁《資暇錄》云：古使字作李。《左傳》所言行李，乃是行使，後人誤爲李字。《傳》曰：行李之往來，供其困乏。杜預注：李，使人也。又曰：亦不使一介行李，告於寡君。注：行李，行人也。又曰：行理之命，無月不至。注：行理，使人通聘問者。或言李，或言理，皆謂行使也。但文其詞則謂之行李，亦作理耳，知非改古文爲李也。濟翁不言李出何書。劉孝威《結客少年場》詩：少年李六郡，遨遊遍五都。李字作使音，亦一證也。袁山松《山川記》：行者攀援，牽蘿帶索。
〖川廣不可越〗鮑照詩：川廣每多懼。
〖老妻旣異縣〗《吳越春秋》：越王令壯者無娶老妻。古樂府：他鄉各異縣，展轉不相見。異縣，指奉先。
〖十口隔風雪〗古詩：前日風雪中。
〖誰能久不顧〗《詩》：不顧其後。
〖庶往共飢渴〗張望詩：六時疲饑渴。
〖入門聞號咷〗孔融詩：入門望愛子。《易》：先號咷而後笑。
〖幼子飢已卒〗《禮記》：幼子常視毋誑。
〖吾寧捨一哀〗又[《禮記》]：孔子之衞，遇舊館人之喪，入而哭之，遇於一哀而出涕。
〖里巷亦嗚咽〗蔡琰詩：行路亦嗚咽。
〖所愧爲人父〗《大學》：爲人父。
〖無食致夭折〗庾信《傷心賦》：至於繼體，多從天折。《左傳》：子產曰：札瘥夭昏。是夭爲少死也。《漢書·五行志》：父喪子曰折。
〖豈知秋禾登〗《月令》：孟秋之月，農乃登穀。
〖貧寠有倉卒〗《詩》：終寠且貧。曹植詩：倉卒骨肉情。倉卒，謂夭折。
〖生常免租稅〗漢文帝詔：今勤身從事，而有租稅之賦。
〖名不隸征伐〗漢光武詔：將兵征伐。張悛《置守塚人表》：今爲平民。
〖平人固騷屑〗劉向《九歎》：風騷屑以搖木兮。騷屑，紛擾之貌。
〖默思失業徒〗《谷永傳》：百姓失業流散。
〖因念遠戍卒〗《過秦論》：陳涉以戍卒散亂之眾數百。
〖憂端齊終南〗謝靈運詩：顧己識憂端。
〖澒洞不可掇〗《淮南子》：未有天地，鴻濛澒洞。許慎注：澒，讀作項。周伯溫曰：氣澒洞未分之貌。獨孤及《觀海》詩，澒洞吞百谷，周流無四垠。則澒洞，乃水勢洶湧之貌。此承憂端來，是憂思煩懣之意。趙注：謂比世亂者，未然。曹操樂府：明明如月，何時可掇。憂從中來，不可斷絕。

【評論】
胡夏客曰：詩凡五百字，而篇中敍發京師，過驪山，就涇渭，抵奉先，不過數十字耳。余皆議論感慨成文，此最得變雅之法而成章者也。又曰：《赴奉先詠懷》，全篇議論，雜以敍事。《北征》則全篇敍事，雜以議論。蓋曰詠懷，自應以議論爲主；曰北征，自應以敍事爲主也。

《庚溪詩話》：士人程文，窮日力作一論，不限聲律，不拘詩句，尙罕得反復折難，使其理判然者。觀《赴奉先詠懷》五百言，乃聲律中老杜一篇心迹論也。自「杜陵有布衣，老大意轉拙。許身一何愚，竊比稷與契」，其心術祈嚮，自是稷契等人。「窮年憂黎元，嘆息腸內熱」，與饑渴由己者何異。然嘗爲不知者所病，故曰：「取笑同學翁。」世不我知而所守不變，故曰：「浩歌彌激烈。」又云「非無江海誌，蕭灑送日月。當今廊廟具，構廈豈云缺。葵藿傾太陽，物性固難奪」，言非不知隱遯爲高，亦非以國無其人也，特廢義亂倫有所不忍。「以茲悞生理，獨恥事干謁」，言志大術疏，未始阿附以借勢也。爲下士所笑，而浩歌自若，皇皇慕君，而雅志棲遁，既不合時，而又不少低屈，皆設疑互答，屢致意焉，非巨刃有餘孰能之乎？中間鋪敘間關酸辛，宜不勝其戚戚，而「默思失業徒，因念遠戍卒」，所謂憂在天下，而不爲一己失得也。禹稷顏子，不害爲同道，少陵之迹江湖而心稷契，豈爲過哉。孟子曰：「窮則獨善其身，達則兼善天下。」其窮也，未嘗無志於國與民。其達也，未嘗不抗其易退之節。蚤謀先定，出處一致矣。是詩先後周復，正合乎此，昔人目《元和賀雨》詩爲諫書，余特目此詩爲心迹論也。

《䂬溪詩話》：《孟子》七篇，論君與民者居半，其餘欲得君，蓋以安民也。觀杜陵：「窮年憂黎元，歎息腸內熱。」「胡爲將暮年，憂世心力弱。」《宿花石戍》云：「誰能扣君門，下令減征賦。」《寄柏學士》雲：「幾時高議排金門，各使蒼生有環堵。」寧令「吾廬獨破受凍死亦足」，而志在「大庇天下寒士」，其仁心廣大，異夫求穴之螻蟻輩，真得孟子所存矣。東坡先生問老杜何如人。或言似司馬遷，但能名其詩爾。愚謂老杜似孟子，蓋原其心也。

葛常之《韻語陽秋》曰：子美高自稱許，有乃祖之風。上書明皇云：「臣之述作，沈鬱頓挫，揚雄、枚皋可跂及。」《壯遊》詩:則自比於崔魏班揚。又云：「氣劘屈賈壘，目短曹劉牆。」《贈韋左丞》則曰：「賦料揚雄敵，詩看子建親。」甫以詩雄於時，自比諸人，誠未爲過，至「竊比稷與契」，則過矣。唐史氏稱甫好論天下大事，高而不切，豈自比稷契而然耶。至云：「上感九廟焚，下憫萬民瘡。斯時伏青蒲，廷爭守御床。」其忠藎固自可嘉也。

盧世傕曰：《赴奉先》及《北征》，肝腸如火，涕淚橫流，讀此而不感動者，其人必不忠。

今按：《北征》詩尙帶率語，如「見耶背面啼，垢膩腳不襪」，「老夫情懷惡，嘔泄臥數日」，「瘦妻面復光，癡女頭自櫛」。將真情實事，信筆寫來。黃徹謂：如轉石於千仞之山，勢也。學者尤之過甚，亦未窺其遠大者耳。若此詩悲愁激切，而語皆雅飭，更無疵句可議矣。
=浦====================================================
浦起龍《讀杜心解》1.21,PDF1.120,早稻田2.20,哈佛86

【異文、夾注】
〖1〗自京赴奉先詠懷五百字
〖瀟灑送日月〗蕭灑送日月
〖物性固莫奪〗物性固難[一作莫]奪
〖獨耻事干謁〗獨恥事干謁
〖沉飲聊自遣〗沈飲聊自遣
〖放歌頗愁絕〗放歌破[一作頗]愁絕
〖指直不得結〗指直不得[一作能]結
〖御榻在嵽嵲〗御榻在嵽[徒結切]嵲
〖羽林相摩戛〗羽林相摩戛
〖彤廷所分帛〗彤庭所分帛
〖鞭撻其夫家〗鞭撻[一作箠]其夫家
〖實欲邦國活〗實願[一作欲]邦國活
〖中堂舞神仙〗中堂有神仙
〖羣水從西下〗羣冰[一作水]從西下
〖枝撐聲窸窣〗枝撑聲窸窣
〖行旅相攀援〗行李相攀援
〖老妻旣異縣〗老妻寄異縣
〖幼子飢已卒〗幼子餓已卒[當作歿]
〖撫迹猶酸辛〗撫跡猶酸辛
〖澒洞不可掇〗澒[胡孔切]洞不可掇

【注釋】
〖1〗《長安志》：蒲城縣，開元四年，建睿宗橋陵，改爲奉先縣。朱注：《舊書》：天寶十四載冬十月，上幸華清宮。十一月，祿山反。公赴奉先時，玄宗正在華清宮。
〖杜陵〗長安諸陵，皆漢帝后所葬處。《杜臆》：長安城東有霸陵。霸南五里卽杜陵。其東南十餘里，有陵差小，謂之少陵。東卽杜曲。西卽子美舊宅。
〖驪山〗卽華清宮處。
〖御榻在嵽嵲〗《雍錄》：温泉在驪山，玄宗卽山建立百司。十月往，至歲盡乃還宮。又緣楊妃之故，奢蕩益著。宮包驪山，牆周其外，下有夾城通禁中。
〖蚩尤〗《甘泉賦》：蚩尤之倫，帶干將，秉玉戚。
〖鬱律〗《江賦》：時鬱律其如煙。
〖羽林〗《唐·兵志》：高宗置左右羽林軍，朝會以衞階陛，行幸則夾馳道。
〖膠葛〗《上林賦》注：廣大貌。
〖賜浴皆長纓〗《明皇雜錄》：置長湯數十，賜從臣。《津陽門詩注》：除供奉兩湯外，更有湯十六所。長湯每賜諸嬪。
〖衞霍〗朱注：衞、霍皆漢內戚，比楊國忠。
〖煙霧蒙玉質〗朱注：指貴妃諸姨。
〖官渡又改轍〗過驪山，向北往奉先。
〖恐觸天柱折〗《水經注》：《神異經》曰：「崑崙有銅柱焉，其高入天。」
〖老妻旣異縣〗魯曰：公在率府，其家先在奉先。
〖澒洞不可掇〗魏武樂府：明明如月，何時可掇？憂從中來，不可斷絕。

【評論】
是爲集中開頭大文章，老杜平生大本領。須用一片大魄力讀去，斷不宜如朱、仇諸本，瑣瑣分裂。通篇只是三大段。首明賫志去國之情（〚3-18〛），中慨君臣耽樂之失（〚19-37〛），末述到家哀苦之感（〚38-52〛）。而起手用「許身」「比稷、契」二句總領，如金之聲也。結尾用「憂端齊終南」二句總收，如玉之振也。其「稷契」之心，「憂端」之切，在於國奢民困。而民惟邦本，尤其所深危而極慮者。故首言去國也，則曰「窮年憂黎元」。中慨耽樂也，則曰「本自寒女出」。末述到家也，則曰「默思失業徒」。一篇之中，三致意焉。然則其所謂比「稷、契」者，果非虛語。而結「憂端」者，終無已時矣。◯首大段，在未出京前，直從《孟子》去齊、宿晝等篇脫出。此「稷、契」之素志，「憂端」之在夙昔者。「意轉拙」三字，全局函蓋。「居然」四句，又爲本段提筆。「憂黎元」爲本段主筆。「非無」四句，欲高蹈而不忍也。「當今」四句，戀君恩之至性也。「顧惟」四句，揣分引退之詞。「以茲」四句，浩然歸隱之槪。「終愧」四句，雖秉藏身之節，仍懷不舍之志也。自「非無」至此，一氣讀下，乃見曲折。注家以「螻蟻輩」指居廟廊者，大乖口吻。中大段是中途所觸，直從《孟子》雪宮、明堂等篇翻出。此「稷、契」之忠悃，「憂端」之在目擊者。「歲暮」四句，提起出京景事，筆力聳拔。「霜嚴」二句，上承「中夜」，下起「凌晨」，而「過驪山」，乃本段感事之根。「蚩尤」四句，狀旌旗衞士之盛。「君臣」四句，爲本段主筆。以下皆分應「長纓」「與宴」也。「彤庭」四句，推「筐篚」之由来，以見不堪暴殄也。「聖人」四句，言厚賜諸臣，望其活國。如共佚豫，便同棄擲矣。此以責臣者諷君也。「多士」二句，束上「分帛」，渡下「賜宴」。「衞霍」「神仙」，就「賜宴」上借點諸楊。「暖客」四句，隔聯對法，統言與宴諸人。「朱門」四句，以窮民相形，動人主之惻隱也。而「榮枯」「咫尺」，亦正與己相封，又暗挑下段矣。以上「分帛」「賜宴」二條，意平而局側，文家化板法也。末大段，敍至家時事。正言赴奉先之故。戀國而不顧家者，非情也。此雖一己之「憂端」，而後文復轉到民窮上，仍然稷契之存心也。「北轅」二句，提清過驪山後赴奉先之路。「羣冰」八句，點綴行役景色，自不可少。「老妻」四句，在途內顧之思。「入門」四句，到家所値惡趣。「所愧」四句，借子死跌落家貧，乃本段主筆。「生常」四句，就身貧引動結意。言免租免役之平人，猶不免如此之苦。下文「失業徒」，乃不免租稅者。「遠戍卒」，乃常隸征伐者。此正與前幅「黎元」、「寒女」等意一串。在本段爲帶筆，在全篇卻是主筆也。時祿山反信卽至矣。篇中不及之。蓋此詩乃自述生平致君澤民之本懷，意各有主也。

【按語】
1. 賫（齎俗字）（ㄐㄧˊ，zai1）：懷著；抱著。
2. 「然則其所謂比『稷、契』者」，早稻田本「所謂」作「所爲」。
3. 《孟子·公孫丑下》：孟子去齊，宿於晝。
4. 《孟子·梁惠王下》：齊宣王見孟子於雪宮。
5. 《孟子·梁惠王下》：齊宣王問曰：「人皆謂我毀明堂。毀諸？已乎？」
6. 悃（ㄎㄨㄣˇ，kwan2）：至誠。
7. 佚豫，佚樂。
8. 隔聯對法：指「煖客貂鼠裘」對「勸客駝蹄羹」，「悲管逐清瑟」對「霜橙壓香橘」。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》116,PDF186

【譯文】
〚3〛我這個住在杜陵的布衣之士，年紀越大心思反而越拙笨。
〚4〛我對自己的期許是多麽愚蠢啊，竟然暗自比爲稷契二賢臣。
〚5〛果然是大而無當，失敗了，但我甘願這樣困苦地活到老。
〚6〛如果死了，那就罷了；倘若還有一口氣，我總還是希望實現自己濟世愛民的理想。
〚7〛一年到頭爲百姓而憂傷，嘆息之中，内心火辣辣地難過。
〚8〛自己的志向常被同學翁們所取笑，但理想之歌卻迎著嘲笑更加激昂高亢。
〚9〛我不是沒有隱逸江湖的志趣，不是不願過那種瀟灑的生活；
〚10〛只是因爲生逢堯舜一樣聖明的君主，不忍心掉頭而去，永遠離開。
〚11〛當今撐住朝廷巨廈的棟梁之材，難道說缺乏嗎？
〚12〛葵藿之葉始終朝向太陽，它的本性當然是難以改變的。
〚13〛回過頭看一看，想一想，那些螻蟻之輩只知道經營自己的安樂窩；
〚14〛我爲什麽就羨慕那大鯨，總想實現雲水之志？
〚15〛從螻蟻輩那裏我懂得了謀生之道，然而我卻以屈身拜謁權貴爲恥辱。
〚16〛艱難困苦的生活就這樣延續到現在，但我決不忍心被世俗的塵埃所埋沒。
〚17〛終究愧對於巢父和許由這兩位高士，我實在不能改變積極入世的大節。
〚18〛只好沉飲聊以自我排遣，放聲歌唱以寬解愁懷。
〚19〛時當年末，百草凋零，猛烈的北風凍裂了高山岩石。
〚20〛天空陰雲密佈，寒氣陰森。半夜時分，我從長安出發。
〚21〛嚴酷的霜雪凍斷了衣帶，凍僵的手指難以把它繫上。
〚22〛凌晨時路過驪山下，皇上的臥榻設在高山的行宮裏。
〚23〛大霧彌天，崖谷路滑，每走一步都提心吊膽。
〚24〛而行宮裏的溫泉池卻蒸騰著暖氣，宮外的禁衞軍密密層層，兵器如林相互碰撞。
〚25〛驪山上的音樂聲震天動地，君臣留在行宮裏通宵達旦地歡娛。
〚26〛被皇帝賜浴溫泉的都是達官顯貴，賜與宴餐的沒有一個是平頭百姓。
〚27〛想那朝廷裏分給臣子的素帛，本是貧寒的女子織成的；
〚28〛官吏們橫徵暴斂，鞭撻其夫，把這些素帛進貢給宮廷。
〚29〛皇上把一筐一筐的素帛恩賜給羣臣，本意是想獎勵他們努力工作以使國家興盛。
〚30〛作臣子的如果忽視這一至高道理，那麽皇上豈不是把這些東西白白扔掉了？
〚31〛衆多的官吏站滿了朝廷，那些有良心的見到這種單純追求賞賜而不爲國家分憂的現象，是應該感到後果可怕的。
〚32〛何況聽説宮廷裏的珍寶器物，都已流落到皇親國戚的家裏。
〚33〛想那中堂之上，楊氏姐妹在翩躚起舞，透過青烟一樣的舞衣，潔白的肌膚隱約可見。
〚34〛給賓客穿輕暖的貂皮大衣，奏起激昂的管樂和清細的弦樂；
〚35〛勸賓客品味駝蹄羹，飯後又端上一盤盤霜橙和香橘。
〚36〛宮廷內酒肉堆積變了味，宮外路上橫陳著凍死者的尸骨。
〚37〛咫尺之間就有如此的榮枯之異，我惆悵的心已被淚水漲滿，還能再說些什麽！
〚38〛向北行進來到涇渭二水會合處，渡口移動了位置，只好改道尋找。
〚39〛找到新的渡口卻又無船可渡，只見層層冰塊從西面漂流而下，放眼望去，上游的冰凌像山一樣高，
〚40〛仿佛是崆峒山順水漂來，眞擔心會撞斷天柱啊！
〚41〛幸好橋梁沒有斷裂，但是支柱已然窸窣作響。
〚42〛旅行的人相互攙扶著走在上面，眞擔心不能平安通過這麽寬的河面。
〚43〛老妻寄居在異地他鄕，嚴冬的風雪隔斷了一家十口。
〚44〛身爲妻夫子父，誰能長期不顧及她們？我希望前往與她們共受飢寒。
〚45〛剛一進門就聽到號啕痛哭，原來我的小兒已被活活餓死。
〚46〛卽便我能忍住哀痛，街坊鄰居也要爲此而嗚咽流淚。
〚47〛所感愧的是我作爲孩子的父親，能生不能養，致使這小小生命竟因無食而夭折。
〚48〛哪裏料到眼下大秋剛過，我們貧苦人家仍然不免於意外的悲傷！
〚49〛我們這樣的人家是免交租稅的，也是不用去當兵的，
〚50〛然而思量自身的經歷還是這樣的辛酸，至於一般的平民百姓，他們的日子當然是更爲動蕩不安。
〚51〛我於是默默地思慮那些失去產業的人，還有那些扔下一家老小遠戍邊塞的士兵。
〚52〛我的憂思啊與高聳入雲的終南山齊巔，像洶湧無邊的大海無法收斂。
=====================================================
張志烈主編《杜詩全集（今注本）》1.252,PDF318

【異文、夾注】
〖以茲悟生理〗以茲誤生理
〖放歌頗愁絕〗放歌破愁絕
〖中堂舞神仙〗中堂有神仙
〖霜橙壓香橘〗香橙壓金橘
〖老妻旣異縣〗老妻寄異縣

【注釋】
〖布衣〗平民。
〖老大〗年紀大。
〖意〗志趣、想法。
〖拙〗笨拙，不合時宜。
〖許身〗期望自己。
〖竊比〗私下相比，暗中自比。
〖稷〗后稷，相傳是周的祖先，曾教民稼穡。
〖契〗相傳是殷的祖先，舜時爲司徒，掌管教化。
〖居然〗竟然。
〖濩落〗大而無當。
〖契闊〗勤苦、辛苦。
〖蓋棺〗死亡。
〖已〗停止。
〖覬豁〗希望達到目的。
〖窮年〗一年到頭。
〖黎元〗百姓。
〖腸內熱〗内心焦急，憂心如焚。
〖取笑〗被人譏笑。
〖翁〗外示尊敬，實含諷刺。
〖浩歌〗高歌。
〖彌〗更加。
〖江海志〗隱居的志向。
〖送日月〗打發時日。
〖堯舜君〗堯舜一樣賢明的君主。
〖永訣〗隱居江海，永不做官。
〖廊廟〗朝廷。
〖具〗器物、材料。
〖廊廟具〗朝廷中的棟梁之臣。
〖構廈〗構築大廈。
〖葵藿〗冬葵、豆葉。
〖顧惟〗回想、自念。
〖螻蟻輩〗那些自私自利奔走干謁的人。
〖但〗只。
〖穴〗安身之處。
〖胡爲〗爲什麽要。
〖大鯨〗比喻志向遠大的人。
〖輒擬〗總是打算。
〖偃〗遊息。
〖溟渤〗大海。
〖茲〗此，指慕大鯨。
〖悟〗耽誤。
〖生理〗生計。
〖事〗從事。
〖干謁〗請求、拜見，指奔走於權貴之門。
〖兀兀〗窮困的樣子。
〖忍〗豈忍。
〖塵埃〗世俗小事。
〖巢〗巢父，堯時隱士。
〖由〗許由，堯時隱士。
〖沉飲〗痛飲。
〖自遣〗自我排遣。
〖愁絕〗極度的憂愁。
〖天衢〗京師街道。
〖陰崢嶸〗陰雲重重置置。
〖霜嚴〗霜重嚴寒。
〖結〗繫結，栓上。
〖凌晨〗清晨。
〖蚩尤〗代指大霧。
〖蹴踏〗用腳踩踏。
〖崖谷〗高崖低谷。
〖瑤池〗驪山溫泉。
〖鬱律〗熱氣蒸騰的樣子。
〖羽林〗禁衞軍。
〖摩戛〗摩指人相摩觸動，戛指武器相碰撞。
〖留歡娛〗留在那兒尋歡作樂。
〖殷〗宏大。
〖膠葛〗曠遠貌，指廣闊無際的天空。
〖賜〗被玄宗恩賜在驪山溫泉沐浴。
〖纓〗帽帶。
〖與宴〗參加宴會的。
〖彤廷〗朝廷。
〖筐篚〗盛物竹器。
〖筐篚恩〗皇帝賞賜金帛的恩惠。
〖忽〗忽視。
〖戰慄〗警惕戒懼。
〖內金盤〗皇宮中所用的金盤。
〖衞霍〗衞青、霍去病。這裏借指楊氏兄妹。
〖中堂〗廳堂。
〖玉質〗形容其肌膚的潔美。
〖逐〗伴隨。
〖壓〗重置。
〖臭〗氣味。
〖北轅〗車轅向北。
〖崒兀〗高峻突兀。
〖河梁〗過河的橋梁。
〖枝撐〗橋柱。
〖窸窣〗橋柱因摩擦而發出的細微的響聲。
〖相攀援〗互相牽扶著。
〖顧〗眷顧。
〖庶〗庶幾，表示希望。
〖寧〗哪能。
〖捨〗捨棄。
〖一哀〗個人的悲痛。
〖登〗莊稼成熟。
〖生〗生來。
〖撫迹〗追想發生過的事情，指幼子夭折事。
〖平人〗平民。
〖騷屑〗本指風聲；此指騷動不安。
〖默思〗暗想。
〖失業徒〗失去土地產業的農民。
〖憂端〗憂思的端緒。
〖澒洞〗廣漠無邊的樣子。
〖掇〗收拾。

【大意】
〚3-18〛詩中首敘身世遭遇，詠過去的情懷。
〚3〛杜陵有一個平民百姓，年紀越大反而越變得愚笨起來。
〚4〛我期望自己是多麽的愚蠢，暗中自比爲古代賢臣稷與契。
〚5〛竟然成爲大而無當，頭髮白了還甘心勤苦。
〚6〛只有死後事情才能停止，這種志向只要活著總希望能夠達到。
〚7〛一年到頭憂慮關心老百姓，爲他們感嘆心中如焚。
〚8〛我常被同輩譏笑，但我卻放聲高歌更加慷慨激昂。
〚9〛我并不是沒有隱居的志向，去無拘無束地打發歲月。
〚10〛只因爲我生逢堯舜一樣賢明的君主，所以不忍就這樣隱居久別。
〚11〛現在朝廷中盡是些棟梁之材，構築大廈難道還缺什麽嗎？
〚12〛就像葵藿終向著太陽一樣，事物的本性原本就無法改變。
〚13〛回想那些自私自利奔走干謁的小人，只是給自己尋求一個安身的地方。
〚14〛爲什麽要羨慕那些志向遠大的人，總打算遊息在大海中呢。
〚15〛因此就耽誤了自己的生計，只是覺得那樣去從事鑽營請托很可恥。
〚16〛窮困勞苦直到今天，豈能忍受被塵埃所埋沒。
〚17〛對巢父許由我終究覺得很慚愧，未能改變自己的節操眞正隱居。
〚18〛只好以飲酒來自我排遣，放聲高歌來破除心中極度的憂愁。
〚19-37〛次敘途中的見聞，抒當前的感懷。
〚19〛歲末百草凋零，疾風勁吹，高岡仿佛要裂開。
〚20〛天空陰雲密佈，我在半夜動身。
〚21〛霜重天氣嚴寒衣帶都斷裂了，可手指凍得發直卻無法繫上。
〚22〛清晨我路過驪山，皇帝正在山上。
〚23〛大霧彌漫了寒冷的天空，腳踩上崖谷就溜滑不穩。
〚24〛驪山溫泉熱氣蒸騰，禁衞軍人員衆多。
〚25〛君臣留在那裏尋歡作樂，宏大的音樂聲響徹廣闊無際的天空。
〚26〛被皇帝恩賜在溫泉沐浴的都是達官權貴，參加宴會的并不是平民百姓。
〚27〛朝廷中所賞賜的絲織物，都是從貧寒女子的手中織出。
〚28〛鞭打她的全家，橫徵暴斂來貢獻朝廷。
〚29〛皇帝賞賜臣下金帛的恩惠，其實是想讓國家興盛。
〚30〛臣子如果忽視了「實欲邦國活」這個最高的道理，君王豈不是白白地丟棄了這些東西嗎？
〚31〛羣臣站滿了朝廷，有仁愛良心的人應該警惕戒懼。
〚32〛況且聽説皇宮內的寶貴物品，盡都賞賜給楊氏兄妹了。
〚33〛廳堂中有歌舞的宮女，熏香的煙氣籠罩著潔美的玉體。
〚34〛給客人穿上輕暖的貂鼠皮衣，悲壯激越的管樂伴隨著清幽的弦樂。
〚35〛敬客用駱駝蹄做成的肉湯，香甜的橙上壓著金黃的橘子。
〚36〛權貴豪門飄來酒肉的氣味，門外路邊卻有被凍死的尸骨。
〚37〛一榮一枯雖咫尺卻這樣不同，悲傷使我無法再去敍述。
〚38-52〛末敘回家的情事，抒將來的憂懷
〚38〛車向北走靠近了涇水渭水，越過官家渡口後又改道前行。
〚39〛涇渭二河中的水流從西而來，放眼望去浪湧如山。
〚40〛懷疑河水從崆峒山流來，恐怕要撞折撐天的柱子。
〚41〛過河的橋梁幸而沒有斷裂，橋柱搖動不停地發出細微的響聲。
〚42〛行人們互相牽扶著，但河面寬廣不易渡越。
〚43〛年老的妻子寄居在奉先縣，一家十口被風雪所阻隔。
〚44〛誰能夠長時間不去看顧他們呢？我希望能去與他們一起共度饑荒災禍。
〚45〛進入家門就聽到痛哭之聲，原來小兒子因爲飢餓死去了。
〚46〛我怎能忍住自己的悲哀呢？連鄰居們也哭泣起來了。
〚47〛慚愧的是我作爲他的父親，竟然沒法給他吃的使他幼年死去。
〚48〛哪知道秋天莊稼成熟了(原不該有餓死人的事），貧窮人家還發生了意外死人的事。
〚49〛我生來就享有免交租稅的特權，名字不屬於徵召服役的範圍。
〚50〛追想發生的事情還辛酸不已，平民原本會動蕩不安了。
〚51〛我暗想失去田地的農民，因而想到在遠方戍守的士兵。
〚52〛憂思的端緒像終南山一樣高，廣漠無邊不可收拾。

永明按：

崆峒（注38）山在平涼市，不在岷縣。
=====================================================
莫礪鋒《莫礪鋒講杜甫詩》
〚1〛詩成於天寶十四載（755）十一月上旬。
〚3-18〛第一段。詠懷。
〚3〛杜甫一生中都有一種非常鮮明的「布衣」意識，他始終認爲自己是老百姓中的一員。
杜陵：有一塊薄田。拙：固守操守，堅持理想。
〚4〛愚：接「意轉拙」來。自比賢臣。魏徵：「君爲堯舜，臣爲稷契。」
〚5〛濩落：《莊子》大而無當意。契闊：勤苦、辛苦。堅持理想。
〚6〛覬豁：覬，希望；豁，通達，實現願望。
〚7〛腸內熱：非常痛苦。
〚8〛不爲旁人理解。「翁」帶嘲諷之意。
〚9〛十字句。江海：隱居。
〚10〛照應「稷契」前文。
〚11〛具：有用的材料。反話。
〚12〛奪：強行改變。
〚13〛顧惟：自念。言自念自己爲小人物，不應有什麽大志。
〚14〛偃：偃息，出沒。
〚17〛自謂也。
〚18〛放歌：寫詩。
〚19-37〛第二段。旅行的經過。
〚19〛交代季節。
〚20〛天衢：天空。
〚22〛嵽嵲：高峻的山。
〚23〛蚩尤：霧。蹴踏：一腳高一腳低地走。
〚25〛殷：聲音震動。
〚26〛互文。短褐：貧賤的讀書人。
〚27〛帛：財物。
〚33〛煙霧：一云水氣，一云絲織品。
〚34〛悲：嘹亮。
〚35〛霜橙：橙子非常新鮮，表皮上有一層薄薄的細小的水珠。
〚36〛臭：可直解爲香臭之臭。其描寫先揚到極點，然後一下子抑到極點。此所謂頓挫。
「路」，要轉折到路上去。楊倫：「拍到路上無痕。」永明按：從想象、聽聞轉囘到殘酷
的現實世界。
〚38-52〛第三段。
〚38〛涇、渭合流處有三便橋：中渭橋、東渭橋、西渭橋。便橋前爲洪水所毀，易地再
建，故云「又改轍」。
〚39〛十一月的時候，不會有凌汛。上游和下游之間如果地勢的落差很大，你站在下游
的水邊眺望上游，河水就是高的。
〚40〛天下將要大亂。
〚44〛庶：希望。
〚45〛餓已卒。
〚46〛根據唐代的禮數和風俗，如果非常幼小的孩子夭折了，禮節上是不哭的。
〚48〛倉卒：意外。
〚51〛業：土地。
=====================================================
王忙有：杜詩「北轅就涇渭，官渡又改轍」新解
http://www.aisixiang.com/data/82142-2.html

1. 涇渭交匯處在高陵縣，距東面的東渭橋將近10公里，距臨潼的驪山約25公里
2. 杜甫過驪山後向北過的橋不是唐東渭橋，可能是渭水上的某一座小橋
3. 從長安向東北過驪山赴奉先不會經過涇水
4. 涇可能是經之誤，也可能是偏義複詞
5. 車向北行，逐漸靠近渭水，不料因河水不定，公家設的渡口又轉移了地方。
=====================================================
講1/373,仇1/264,校2/668,虎1/305,全116,新1/195,今1/252,趙1/99,臆50,心1/21,鏡108,銭1/35,洙0139,唐7/2265
