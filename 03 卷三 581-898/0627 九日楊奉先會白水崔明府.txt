0627 九日楊奉先會白水崔明府

今日潘懷縣，同時陸浚儀。
坐開桑落酒，來把菊花枝。
天宇清霜淨，公堂宿霧披。
晚酣留客舞，鳧舄共差池。
=====================================================
〚〛
=粵====================================================
陳永明《杜甫全集粵音注音》

【注音】
九日楊奉先會白水崔明府
gau2 jat6 joeng4 fung6 sin1 wui6 baak6 seoi2 ceoi1 ming4 fu2

今日潘懷縣，同時陸浚儀。
gam1 jat6 pun1 waai4 jyun6, tung4 si4 luk6 zeon3 ji4
平仄平平仄，平平仄仄平
-----------------------------------------------------
坐開桑落酒，來把菊花枝。
zo6 hoi1 song1 lok6 zau2, loi4 baa2 guk1 faa1 zi1
仄平平仄仄，平仄仄平平
-----------------------------------------------------
天宇清霜淨，公堂宿霧披。
tin1 jyu5 cing1 soeng1 zing6, gung1 tong4 suk1 mou6 pei1
平仄平平仄，平平仄仄平
-----------------------------------------------------
晚酣留客舞，鳧舄共差池。
maan5 ham4 lau4 haak3 mou5, fu4 sik1 gung6 caa1 ci4
仄平平仄仄，平仄仄平平

【韻部】
〚3.2.5〛儀：支韻
〚4.2.5〛枝：支韻
〚5.2.5〛披：支韻
〚6.2.5〛池：支韻

【體裁】
五律

=蕭====================================================
蕭滌非主編《杜甫全集校注》2.627,djvu804

【異文、夾注】

【注釋】
蔡夢弼曰：「詩作當在天寶十四載九月。」
《新唐書·地理志》：「奉先，故蒲城，開元四年更名，隷京兆府。」「白水，屬同州馮翊郡。」奉先（今陝西蒲城）、白水（今屬陝西），一南一北，二縣毗鄰。楊奉先，指奉先縣令楊蕙。蕙，弘農華陰（今屬陝西）人，天寶五載，累遷監察御史。十月，坐與韋堅善，貶巴東縣尉。時任奉先縣令。至德元載，遷湖州刺史。乾元二年，遷杭州刺史。見《嘉泰吳興志》。《漢書·龔遂傳》：「龔遂，上以爲渤海太守。」「王生日飲酒，不視太守。會遂引入宮，王生醉，從後呼，曰：『明府且止，願有所白。』」
仇注：「明府本謂太守，唐直屬縣令矣。」「時公在奉先，蓋楊設席而會崔也。」
《晉書·潘岳傳》：「潘岳，字安仁，滎陽中牟人也。」「才名冠世，爲眾所疾，遂栖遲十年，出爲河陽令。」「轉懷令。」懷縣，古縣名，治今河南武陟西。
蔡夢弼曰：「此指楊奉先，比潘岳也。」
《晉書·陸雲傳》：「陸雲，字士龍，六歲能屬文，性清正，有才理。」「以公府掾爲太子舍人，出補浚儀令。」
浚儀，古縣名，治今河南開封市。
蔡夢弼曰：「此指崔白水，比陸雲也。」
浦注：「時或在奉先，則楊主崔賓，或在白水，則崔主楊賓，倶不可泥。總之，潘比主，陸比賓，坐屬主，來屬賓也。」
《水經注·河水》：「置河東郡，郡多流離，謂之徙民。民有姓劉名墮者，宿擅工釀，采挹河流，醞成芳酎，懸食同枯枝之年，排於桑落之辰，故酒得其名矣。然香醑之色，清白若滫漿焉，別調氛氳，不與佗同，蘭薰麝越，自成馨逸。方土之貢選，最佳酌矣。自王公庶友牽拂相招者，每云索郎有顧，思如旅語，索郎，反語爲桑落也。」
庾信《就蒲州使君乞酒詩》：「蒲城桑落酒，灞岸菊花秋。」又《蒙賜灑》：「忽逢桑葉落，正値菊花開。」
趙次公曰：「蓋桑葉落·則菊花開之時。當桑葉落而酒熟，乃飲酒之候矣。」
邵寶曰：「桑落酒，尤切奉先，蓋奉先縣舊係蒲城縣也。」
仇注：「桑酒菊枝，九日之事。」
《詩·豳風·七月》：「九月肅霜，十月滌場。」
王洙曰：「言氣宇清徹也。」
蔡夢弼曰：「公堂乃楊奉先之公堂也，宿霧披，言晴也。」
仇注：「霜淨霧披，九日之景。」「雖云卽景，亦見二君之外肅清而中洞達。」
盧元昌曰：「九秋天宇，霜淨無塵，奉先公堂，霧開見日，兩公把菊酌酒，直至晚酣。」
浦注：「留客之客，公自謂。」「鳧舄」又挽合崔、楊。」
《詩·邶風·燕燕》：「燕燕於飛，差池其羽。」
蔡夢弼曰：「差池，言舞之貌也。」
鳧舄，用《列仙傳》王子喬故事。故差池亦兼雙關，含白鶴飛翔之狀。
邵寶曰：「以晚酣留客，醉舞差池，其愛客之情何至哉？」

【評論】
李因篤曰：題緒倶清，語無泛及。（《杜詩集評》卷七引）
石閭居士曰：此詩層層頂貫，句句相生，至末聯倒括全章，眞可謂筆歌墨舞，淋漓盡致，殊非易事也。三聯轉下，是卽所見之時景，以比二人之梗槪，……一是讚兩宰之清，一是讚兩宰之明，卻從眼前之時景上，雙關譬喩而出，尤爲奇幻異常，令人思議所不能到也。（《藏雲山房杜律詳解》五律卷二）

【備考】
蔡夢弼曰：公起長安東征驪山下，東北趨奉先。呂汲公曰：天寶十四載十一月初，自京赴奉先，是月有祿山之亂。至次年改至德元載。五月公避亂左馮翊，作《白水縣崔少府高齋詩》，七月，公命駕逆旅鄜畤，其月肅宗踐阼靈武，公西走靈武，陷賊，羈身輞川藍田，有《九日藍田崔氏莊詩》。觀此詩九月楊奉先、崔明府同會，則是詩作當在天寶十四年九月矣。（《杜工部草堂詩箋》卷八）
顧宸曰：黃鶴曰：「安祿山以天寶十四載十一月反，公遣家先往奉先，此詩當是明年九月作。」愚按，天寶十五載，卽肅宗至德元載也。公是年五月，自奉先往白水，六月，自白水往鄜州，聞肅宗立，於鄜遂奔行在，則九月已不在奉先矣。當是十四載九月，祿山未反前，公先在奉先，故有此作。（《辟疆園杜詩注解》五律卷一）
仇兆鰲曰：鶴注：「此當是天寶十四載作。《橋陵詩呈縣內諸公》有云：『王劉美竹潤』，王與楊同韻，當有一誤。」時公在奉先，蓋楊設席而會崔也。（《杜詩詳注》卷四）
黃鶴曰：安祿山以天寶十四年十一月反，公遣家先往奉先，或謂公送家至縣，故有此作。然是時有《自京赴奉先縣詠懷詩》：「歲暮百草零，疾風高岡裂。天衢陰崢嶸，客子中夜發。」與此詩語與時倶不合。按《橋陵詩》云「呈縣內諸官」，而有「荒歲兒女瘦」、「廨宇容秋螢」，時與此合。荒歲，謂十三載饑也。詩又云：「王劉美竹潤」，王與楊音同，當有一誤。時蓋十三年作也。崔與楊皆邑宰，故云：「鳧舄共差池」，後有《白水明府舅宅喜雨詩》，卽崔也。（《黃氏補千家集注杜工部詩史》卷十八）
今按：黃鶴編作十三年，所言甚詳而明。顧氏援引，卻作十五載，仇氏再引，又作十四載。或疏略，或別有所本。錄以備考。
=全====================================================
《全唐詩》7.2399,PDF7.178,《御製全唐詩》2530

【異文、夾注】
〖今日潘懷縣〗今日潘懷縣。[潘岳。]*
〖同時陸浚儀〗同時陸浚儀。[陸雲。]*
〖鳧舄共差池〗鳧舄共差池[一作參差]

舄，《全唐詩》作舃。
=====================================================
王嗣奭《杜臆》
=====================================================
錢謙益《錢注杜詩》
=====================================================
顧宸《辟疆園杜詩註解》7.64
=====================================================
仇兆鰲《杜詩詳註》1.263,PDF1.336,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》112,PDF182

【譯文】
〚〛

=今====================================================
張志烈主編《杜詩全集（今注本）》1.236,PDF302

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/372,仇1/263,校2/627,虎1/304,全112,新1/194,今1/236,趙1/226,臆－，心2/358,鏡101,銭1/305,洙0946,唐7/2399
