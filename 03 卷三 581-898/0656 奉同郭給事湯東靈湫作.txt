0656 奉同郭給事湯東靈湫作

東山氣濛鴻，宮殿居上頭。
君來必十月，樹羽臨九州。
陰火煮玉泉，噴薄漲巖幽。
有時浴赤日，光抱空中樓。
閬風入轍迹，廣原延冥搜。
沸天萬乘動，觀水百丈湫。
幽靈斯可佳，王命官屬休。
初聞龍用壯，擘石摧林丘。
中夜窟宅改，移因風雨秋。
倒懸瑤池影，屈注蒼江流。
味如甘露漿，揮弄滑且柔。
翠旗淡偃蹇，雲車紛少留。
簫鼓盪四溟，異香泱莽浮。
鮫人獻微綃，曾祝沉豪牛。
百祥奔盛明，古先莫能儔。
坡陀金蝦蟆，出見蓋有由。
至尊顧之笑，王母不遣收。
復歸虛無底，化作長黃虯。
飄飄青瑣郎，文采珊瑚鉤。
浩歌淥水曲，清絕聽者愁。
=粵====================================================
陳永明《杜甫全集粵音注音》

【注音】
奉同郭給事湯東靈湫作
fung6 tung4 gwok3 kap1 si6 tong1 dung1 ling4 zau1 zok3

東山氣濛鴻，宮殿居上頭。
dung1 saan1 hei3 mung4 hung4, gung1 din6 geoi1 soeng6 tau4
-----------------------------------------------------
君來必十月，樹羽臨九州。
gwan1 loi4 bit1 sap6 jyut6, syu6 jyu5 lam4 gau2 zau1
-----------------------------------------------------
陰火煮玉泉，噴薄漲巖幽。
jam1 fo2 zyu2 juk6 cyun4, pan3 bok6 zoeng3 ngaam4 jau1
-----------------------------------------------------
有時浴赤日，光抱空中樓。
jau5 si4 juk6 cek3 jat6, gwong1 pou5 hung1 zung1 lau4
-----------------------------------------------------
閬風入轍迹，廣原延冥搜。
long5 fung1 jap6 cit3 zik1, gwong2 jyun4 jin4 ming4 sau1
-----------------------------------------------------
沸天萬乘動，觀水百丈湫。
fai3 tin1 maan6 sing6 dung6, gun1 seoi2 baak3 zoeng6 zau1
-----------------------------------------------------
幽靈斯可佳，王命官屬休。
jau1 ling4 si1 ho2 gaai1, wong4 ming6 gun1 suk6 jau1
-----------------------------------------------------
初聞龍用壯，擘石摧林丘。
co1 man4 lung4 jung6 zong3, maak3 sek6 ceoi1 lam4 jau1
-----------------------------------------------------
中夜窟宅改，移因風雨秋。
zung1 je6 fat1 zaak6 goi2, ji4 jan1 fung1 jyu5 cau1
-----------------------------------------------------
倒懸瑤池影，屈注蒼江流。
dou3 jyun4 jiu4 ci4 jing2, wat1 zyu3 cong1 gong1 lau4
-----------------------------------------------------
味如甘露漿，揮弄滑且柔。
mei6 jyu4 gam1 lou6 zoeng1, fai1 lung6 waat6 ce2 jau4
-----------------------------------------------------
翠旗淡偃蹇，雲車紛少留。
ceoi3 kei4 daam6 jin2 gin2, wan4 ce1 fan1 siu2 lau4
-----------------------------------------------------
簫鼓盪四溟，異香泱莽浮。
siu1 gu2 dong6 sei3 ming4, ji6 hoeng1 ong2 mong5 fau4
-----------------------------------------------------
鮫人獻微綃，曾祝沉豪牛。
gaau1 jan4 hin3 mei4 siu1, zang1 zuk1 cam4 hou4 ngau4
-----------------------------------------------------
百祥奔盛明，古先莫能儔。
baak3 coeng4 ban1 sing6 ming4, gu2 sin1 mok6 nang4 cau4
-----------------------------------------------------
坡陀金蝦蟆，出見蓋有由。
bo1 to4 gam1 haa1 maa4, ceot1 jin6 goi3 jau5 jau4
-----------------------------------------------------
至尊顧之笑，王母不遣收。
zi3 zyun1 gu3 zi1 siu3, wong4 mou5 bat1 hin2 sau1
-----------------------------------------------------
復歸虛無底，化作長黃虯。
fuk6 gwai1 heoi1 mou4 dai2, faa3 zok3 coeng4 wong4 kau4
-----------------------------------------------------
飄飄青瑣郎，文采珊瑚鉤。
piu1 piu1 cing1 so2 long4, man4 coi2 saan1 wu4 gau1
-----------------------------------------------------
浩歌淥水曲，清絕聽者愁。
hou6 go1 luk6 seoi2 kuk1, cing1 zyut6 ting1 ze2 sau4

【韻部】
〚3.2.5〛頭：尤韻
〚4.2.5〛州：尤韻
〚5.2.5〛幽：尤韻
〚6.2.5〛樓：尤韻
〚7.2.5〛搜：尤韻
〚8.2.5〛湫：尤韻
〚9.2.5〛休：尤韻
〚10.2.5〛丘：尤韻
〚11.2.5〛秋：尤韻
〚12.2.5〛流：尤韻
〚13.2.5〛柔：尤韻
〚14.2.5〛留：尤韻
〚15.2.5〛浮：尤韻
〚16.2.5〛牛：尤韻
〚17.2.5〛儔：尤韻
〚18.2.5〛由：尤韻
〚19.2.5〛收：尤韻
〚20.2.5〛虯：尤韻
〚21.2.5〛鉤：尤韻
〚22.2.5〛愁：尤韻

【體裁】
五古

〚15.2.3-4〛泱莽，疊韻，二十二養。
=典====================================================
《引典出處》

【注釋】
〖東山氣濛鴻〗
〖宮殿居上頭〗《長安志》卷十五：《述征記》曰：長安東則驪山，西則白鹿原，北望雲陽。悉見山阜之形，而恆若雲霧之中。（頁三）……清宮北向，正門曰津陽門，東面曰開陽門，西面曰望京門，南面曰昭陽門。津陽門之東曰瑤光樓，其南曰飛霜殿、御湯九龍殿（亦名蓮花湯）、玉女殿、七聖殿、宜春亭、重明閣、四聖殿、長生殿、集靈臺、朝元閣、老君殿、鐘樓、明珠殿、笋殿、觀風樓、鬬雞殿、桉歌臺、毬場、連理木、飲鹿槽、丹霞、羯鼓樓。（頁六、七）（《四庫》本「桉」作「按」，「丹霞」作「丹霞泉」）
〖君來必十月〗《長安志》卷十五：開元後，玄宗每歲十月幸溫湯，歲盡而歸。（頁二）
〖樹羽臨九州〗《詩·周頌·有瞽》：有瞽有瞽、在周之庭。 設業設虡、崇牙樹羽、應田縣鼓、鞉磬柷圉。 
〖陰火煮玉泉〗
〖噴薄漲巖幽〗
〖有時浴赤日〗
〖光抱空中樓〗
〖閬風入轍迹〗
〖廣原延冥搜〗
〖沸天萬乘動〗
〖觀水百丈湫〗《漢書·郊祀志第五》：水曰河，祠臨晉；沔，祠漢中；湫淵，祠朝那；江水，祠蜀。
〖幽靈斯可佳〗幽靈斯[一作靈湫斯]可佳
〖王命官屬休〗
〖初聞龍用壯〗
〖擘石摧林丘〗
〖中夜窟宅改〗
〖移因風雨秋〗
〖倒懸瑤池影〗
〖屈注蒼江流〗
〖味如甘露漿〗
〖揮弄滑且柔〗
〖翠旗淡偃蹇〗
〖雲車紛少留〗
〖簫鼓盪四溟〗簫鼓蕩四溟
〖異香泱莽浮〗
〖鮫人獻微綃〗
〖曾祝沉豪牛〗
〖百祥奔盛明〗
〖古先莫能儔〗
〖坡陀金蝦蟆〗
〖出見蓋有由〗
〖至尊顧之笑〗
〖王母不遣收〗
〖復歸虛無底〗
〖化作長黃虯〗
〖飄飄青瑣郎〗
〖文采珊瑚鉤〗
〖浩歌淥水曲〗
〖清絕聽者愁〗
=郭===================================================
郭知達《新刊校定集注杜詩》臺PDF1.162,中PDF2.166,四1068-36

【異文、夾注】
〖陰火煮玉泉〗隂火煮玉泉
〖閬風入轍迹〗閬風入轍跡
〖廣原延冥搜〗曠原[一作野]延冥搜
〖沸天萬乘動〗沸[一作拂]天萬乘動
〖鮫人獻微綃〗蛟人獻微[一作徴]綃
〖坡陀金蝦蟆〗坡陁金蝦蟆
〖王母不遣收〗王母不遣[一作肯]收
〖復歸虛無底〗復歸虚無底
〖化作長黃虯〗化作長黃虬[一作龍與虬]
〖飄飄青瑣郎〗飄飄青𤨏郎
〖浩歌淥水曲〗浩歌渌水曲
〖清絕聽者愁〗清絶聽者愁

【注釋】
〖宮殿居上頭〗趙云：東山，驪山也。按《長安志》，《述征記》曰：「長安東則驪山，西則白鹿原，北望雲陽。悉見山阜之形，而常若雲霧之中。」其上，殿則有飛霜、九龍、玉女、七聖、長生、四聖、明珠、鬥雞之目，又有重明閣、觀風樓、朝元閣、按歌臺、羯鼓樓等也。《帝系譜》曰：天地初起，溟涬濛鴻。
〖樹羽臨九州〗言溫湯也。《長安志》：「開元後，玄宗每歲十月幸溫湯，歲盡而歸。」立羽葆蓋也。◯趙：《詩》：崇牙樹羽。江淹詩：君王澹以思，樹羽望楚城。
〖噴薄漲巖幽〗溫，泉也。《海賦》：陽水不治，陰火潛然。◯《杜補遺》：《本草》：玉泉，生藍田。陶隱居云：是玉之精華。又注曰：玉泉者，玉之泉液也，以仙室玉池中者爲上。今《仙經》三十六水法中，化玉爲玉漿，稱爲玉泉，服之可以長年，然功劣於自然泉液也。一名玉液，一名瓊漿。詳觀是詩，蓋言湯泉之色如玉，非玉之泉液也。◯趙云：《博物志》：凡水源有硫黃，其泉則溫。《水經》云：麗山溫水。俗云：始皇與神女戲，不以禮，神女唾之生瘡。始皇謝之，神女爲出溫水而洗除。今公以其水溫，故假陰火煮之以爲美。
〖光抱空中樓〗《山海經》：大荒之中，暘谷上，有扶桑，十日所浴。又曰：有七子，名曰羲和，浴日於甘泉。又曰：日拂於扶桑，出於暘谷，浴於咸池。◯趙云：蓋言日色出，光照樓閣。此泉正是咸池耳。
〖廣原延冥搜〗《杜補遺》：《神異經》曰：崑崙三角，其一角正北，干星辰，名曰閬風巓。其一角正西，曰玄圃臺。其一角正東，曰崑崙宮。◯趙云：以言乘輿遠詣而冥搜也。自驪山而出，若將訪崑崙而遊廣原，此所以言其欲冥搜也。《老子》：善行無轍迹。而義則周穆王欲車轍馬迹遍天下之意。顏延年云：周御窮轍迹。此所以謂之延冥搜也。《天台賦》：遠寄冥搜。公詩意必言閬風者，以周穆王嘗西征至崑崙墟，見西王母也。
〖觀水百丈湫〗《前漢·郊祀志》：湫淵，祀朝那。注：水清澈可愛，不容穢濁，龍之所居。◯趙云：鮑明遠《蕪城賦》歌吹弗天，言其聲之多也。萬乘動，則所動之聲然矣。◯百丈湫，傳記無所明載，特《長安志》有冷水一條，稱在縣東三十五里，亦曰百丈水，乃與戲水相近，且引《水經注》曰：冷水出浮胏山、戲水驪山鴻谷。按：浮胏山乃驪山之麓，而有異名耳。則冷水、戲水，皆出驪山之下。又《水經注》云：冷水歷陰盤、新豐兩原之間。戲水北歷戲亭，而《長安志》載戲亭陰盤城處，有湯泉水之名，且云：正觀中，乘輿將自東門入湯泉。水岸深數丈，時水瀑漲平岸。又見物狀如豬，當土門臥，命有司致祭。其物起，向北而失。時有詩，乃直指爲龍所在，惜乎《地志》不載。百丈湫字，及至尊遊幸，事無所考證，今故詳載其近似者，以竢博雅君子訂之。
〖王命官屬休〗趙云：言乘輿旣至湫傍，遂休官屬。休，乃百工休之休。
〖擘石摧林丘〗《大壯》：九三，小人用壯。郭緣生《述征記》：巨靈擘開華山。謝惠連詩：落雪灑林丘。
〖移因風雨秋〗趙云：龍用壯而擘石，此原爲湫之始也。窟穴改而移，又言龍所居非一處，然則湫之廣大可知矣。郭璞《江賦》：瑰奇之所窟宅。又《天台山賦序》：靈仙之所窟宅。
〖屈注蒼江流〗《漢·郊祀志》：谷永云：登遐倒景，覽觀縣圃，浮遊蓬萊。如淳曰：在日月之上，反從下照，故其景倒。《大人賦》：貫列缺之倒景。孫綽《天台賦》：或倒景於重溟。張協《七命》云：倒景而開軒。《海賦》：瑰琦之所窟宅。《廣雅》：日景在下曰倒景。◯趙云，言湫之深廣險激。公詩又於《過驪山之下》曰：瑤池氣鬱律者如此。舊注引倒景以證倒懸，非是。謝眺詩：結軫青郊路，迴瞰滄江流。舊本作蒼江，非是。
〖揮弄滑且柔〗江賦：揮弄灑珠。《周禮》：欲其柔而滑。卻參倣《選》詩「齊瑟和且柔」也。
〖雲車紛少留〗《九歌》：靈旗蹇兮姣服。又：蹇將憺兮壽宮。枚乘《七發》：旌旗偃蹇。相如：建翠華之旗。注：以翠羽爲旗上葆也。《大人賦》：掉指橋以偃蹇。又云：蜩蟉偃蹇。薛云：《楚辭·東皇太一》曰：靈偃蹇兮姣服。又《大司命》曰：乘回風兮載雲旗。二章，屈原之所作也。◯趙云：淡偃蹇，則在高遠間，自下觀之淡如也。神仙有五雲之車也，紛少留，則嬪嬙侍御之多矣。《北征賦》：曾不得乎少留。《登樓賦》：曾何足以少留。
〖異香泱莽浮〗漢武帝：簫鼓鳴兮發棹謳。顏延年：笳鼓震溟州。木玄虛《海賦》：泱漭淡泞。《七啟》：入乎泱漭之野。謝玄暉：晨光復泱漭。張平子：決莽無疆。劉伶：泱漭望舒隱。趙云：《選》詩：雨足麗四溟。泱莽字，舊注所引皆是。泱漭，泱，音烏朗切；漭，音模朗切。或注云：無疆限之貌，或注云：不明之貌。漭雖與莽同音，而終非泱莽正出，其字在《上林賦》，言八川之流曰：過乎泱莽之野。注云：大貌。《山海經》所謂大荒之野也，以言水流之長遠。異香泱莽浮，則香之所浮，如此其荒遠也。
〖曾祝沉豪牛〗《吳都賦》：泉室潛織而卷綃。注云：鮫人織輕綃於泉室以賣之。◯趙云：獻微綃，則以湫之深廣，宜有之矣。下句所以祭其湫也。《詩》：曾祝致告。
〖古先莫能儔〗《書》：作善降之百祥。
〖出見蓋有由〗相如《哀二世賦》：登陂陀之長坂。◯趙云：陂陀金蝦蟆，於百祥奔盛明之下，則所以爲祥矣。《唐·五行志》亦有載蝦蟆色如金者，則此金蝦蟆蓋是實事。或云：驪山上有古碑載之。
〖王母不遣收〗《大人賦》：吾乃今日睹西王母，暠然白首，戴勝而穴處兮，亦幸有三足烏爲之使。◯趙云：王母，言貴妃也。上旣以湫比瑤池，則此用王母尤宜。
〖飄飄青瑣郎〗漢武帝說相如大人賦，飄飄有凌雲氣。初，秦、漢別給事黃門之職，後漢倂爲一官，故有給事黃門侍郎，掌侍從左右給事中，使關通中外及諸王朝見，於殿上引王就座，日暮入對青瑣門拜，故謂之夕郎。《宮闕簿》曰：青瑣門在南宮。衞瓘注《吳都賦》曰：青瑣，戶邊青鏤也。范雲詩有云：攝官青瑣闥。
〖文采珊瑚鉤〗見上《送孔巢父》詩注。
〖清絕聽者愁〗盧湛：俯澡綠水。馬季《長笛賦》：中取度於白雪、綠水。注：二曲名。嵇叔《夜琴賦》：初涉淥水，中奏清徴。張翰《弔賈生賦》：敢不敬弔，寄之淥水。
=黃====================================================
黃希、黃鶴《黃氏補千家註紀年杜工部詩史》PDF148

【異文、夾注】
〖1〗奉同郭給事湯東靈湫作[天寶十三載作]
〖廣原延冥搜〗曠原[一作野]延冥搜
〖幽靈斯可佳〗幽靈新可怪
〖簫鼓盪四溟〗簫鼓蕩四溟
〖異香泱莽浮〗異香泱漭浮
〖鮫人獻微綃〗蛟人獻微[一作徵]綃
〖坡陀金蝦蟆〗陂陀金蝦蟆
〖王母不遣收〗王母不遣[一作肯]收
〖化作長黃虯〗化作長黃虯[一作龍與虯]
〖飄飄青瑣郎〗飄飄青璅郎
〖浩歌淥水曲〗浩歌綠水曲

【注釋】
〖1〗◯補注。鶴曰靈湫在驪山溫湯之東梁權道編在天寶十四載然是年之二月祿山反狀已著公十一月往奉先有詠詩歷言驪山遊幸之敝矣此詩未必在其年作當在十三載。
〖宮殿居上頭〗趙曰東山驪山也在長安之東北望雲陽悉見山阜之形而恆若雲霧之中故云氣濛鴻。◯補注。希曰東山卽驪山天寶元年改爲會昌山六載治湯井爲池環山列宮室又築羅城置百司及十宅開元中幸不専在十月天寶中未嘗不以十月幸故曰君來必十月按獵賦鴻濛沆茫碣以崇山師古曰鴻濛沆茫廣大貌鴻胡孔切濛莫孔切古樂府陌上桑東方千餘騎夫婿居上頭。
〖樹羽臨九州〗洙曰湯泉溫泉山上有宮殿天寶中嘗以十月幸之樹羽立羽葆蓋也趙曰言溫湯也長安志云開元後玄宗每歲十月幸溫湯歲盡而歸詩崇牙樹羽。
〖噴薄漲巖幽〗洙曰溫泉也海賦陽冰不冶陰火潛然修可曰博物志云凡水源有硫黃其泉則溫故云陰火。
〖光抱空中樓〗洙曰山海經大荒之中暘谷上有扶桑十日所浴又曰日拂于扶桑出于暘谷浴于咸池。◯補注。希曰開元十四年十二月乙已日色赤如赭此雖泛言之因書以見日有時赤。
〖廣原延冥搜〗曠原。一作野。延冥搜。洙曰大人賦登閬風而遙集莊子廣莫之野廣原崑崙東北腳名也趙曰崑崙一名閬風其義則周穆王欲車轍馬迹遍天下之意謂之欲冥搜蓋言乘輿自驪山而出若將訪崑崙而遊廣原也。
〖沸天萬乘動〗洙曰沸一作拂。
〖觀水百丈湫〗洙曰前漢郊祀志湫淵祀朝那注水清澈可愛不容穢濁龍之所居趙曰鮑明遠羌城賦歌吹沸天言其聲之多。◯補注。希曰萬乘天子之軍言玄宗幸湯泉時觀此龍湫。
〖幽靈斯可佳〗洙曰幽靈一作靈湫。
〖初聞龍用壯〗洙曰大壯九三小人用壯。
〖擘石摧林丘〗洙曰謝惠連詩落雪灑林丘。
〖移因風雨秋〗趙曰天台山賦序靈仙之所窟宅。
〖倒懸瑤池影〗洙曰漢郊祀志谷永云登遐倒景覽觀縣圃如淳曰在日月之上反從下照故其景倒大人賦貫列缺之倒景趙曰此以狀湫之深廣險激公詩又於過驪山之下曰瑤池氣鬱律舊注引倒景以證倒懸非是。
〖翠旗淡偃蹇〗洙曰九歌靈旗偃蹇兮姣服枚乘七發旌旗偃蹇相如賦建翠華之旗注以翠羽爲旗上葆也趙曰蒼江當作滄謝眺詩迴暾滄江流揮弄出郭璞賦揮弄灑珠滑且柔取周禮柔而滑。
〖雲車紛少留〗薛曰楚辭乘回風兮載云車。
〖簫鼓盪四溟〗洙曰漢武帝簫鼓鳴兮發棹歌顏延年笳鼓震溟洲。
〖異香泱莽浮〗鄭曰泱烏朗切漭模朗切洙曰木玄虛海賦泱漭浮七啟入乎泱漭之野。
〖鮫人獻微綃〗蛟人獻微。一作徵。綃。洙曰吳都賦泉室潛織而巻綃注云鮫人織輕綃於泉室以賣之趙曰鮫人水居南海之外有之善織綃。
〖曾祝沉豪牛〗魯曰穆天子傳賜文山之民豪牛豪馬。◯補注。希曰祝謂祝史漢郊祀志使先聖之後能知山川敬於禮儀明神之事者以爲祝師古曰祝謂主祭祀之贊辭者沉牛雖見司馬相如賦而注以爲水牛當是祭龍以牛沉之於水。
〖坡陀金蝦蟆〗魯曰相如哀二世賦登陂陀之長阪。◯補注。希曰陂陀二字先見子虛賦罷池陂陀下屬江河陂音婆師古曰音普何反。
〖出見蓋有由〗曾曰小說有人夜見林中光屬天上如月迹而眎之有一金背蝦蟆趙曰唐五行志有載蝦蟆色如金者或云驪山上有古碑載之矣。
〖王母不遣收〗洙曰大人賦吾乃今日覩西王母暠然白首載勝而穴處兮亦幸有三足烏爲之使。
〖飄飄青瑣郎〗洙曰初秦漢別給事黃門之職後漢倂爲一官故有給事黃門侍郎掌從左右給事中使開通中外及諸王朝見於殿上引王就座日暮入對青瑣門拜故謂之夕郎宮關簿曰青瑣門在南宮衞瓘注吳都賦曰青瑣戶邊青鏤也。
〖文采珊瑚鉤〗洙曰西域傳罽賓國出珊瑚本草云生海底枝柯狀明潤如紅玉蘇曰相如見枚叔文謂友人曰如珊瑚之鉤璠璵之器非世間尋常所見也趙曰以明潤如玉故比人之文采也珊瑚鉤出纂典記載嵩岳嫁女事云周穆王把酒請王母歌以珊瑚鉤擊杯而歌師曰郭給事能爲文章如珊瑚之可貴。
〖清絕聽者愁〗洙曰馬季長笛賦中取度於白雪綠水注二曲名嵇叔夜琴賦初涉綠水中奏清徵蘇曰元溫月下聞笛其聲清絕同舟數人倚檣聽久愁思浩然師曰綠水卽伯牙高山流水之音後世制爲法曲名曰綠水言給事歌詩清雅絕倫聽者愁莫能及也終又敍給事文章收功之意。
=蕭====================================================
蕭滌非主編《杜甫全集校注》2.656,djvu833

【異文、夾注】
〖陰火〗隂火
〖迹〗跡
〖搜〗搜[原，崑崙東北脚名也]
〖瑤〗瑶
〖黃虯〗黄虬
〖瑣〗璅
〖淥〗渌
〖絕〗絶
〖陀〗陁
〖鉤〗鈎

【注釋】
〖1〗朱注: 「湯東, 騨山温泉之束, 漱謂所居。 此詩梁槽道為天馬十四載, 蓋公往奉先時作。」 陳況
曰: 「其天賓十四蔵, 禄山反倍未至時所作平?一 (《詩比興箋》 巻三) 仇注: 「 安禄山反, 在天賣
十四節十 一 月, 此詩當是其年十月作。 此時反信未至, 而逆遊巳萌, 謂篇中蝦操、 長此可兒, 依梁
為馬是。 同, 和也。 節漱, 水池名。」 補注: 「節漱, 當由異物破山而成, 在泉之東' 相去當不
遠。」 按: 湯束節漱, 即華漕宮温泉湯池。 故址在今陜西西安市臨按區則山西北謂。 《新曹書 ・ 百官
志》‥ 「門下省, 給操中四人, 正五品上, 掌侍左右, 分判省事, 察弘文舘馬馬操校之課。』 郭給
事, 即郭納。 謂川 (今河南許昌) 人。 開元二十六年, 進士及第。 天寶中, 累遷司封員外郎。 八戴,
在樂安郡大守任。 十四賊, 與王維同在給事中任, 節石 《酬郭給事》 詩。 王嗣爽曰: 「本題是湯束
節漱, 乃湯泉束之西漱, 非湯泉也。 故篇中詳述漱之改移與龍之五怪, 而如湯泉者, 止有 「 陰火」
藪謂, 引起而漱耳。」 注節曰: 「湯' 即温泉也, 湯之束有而漱, 明皇幸馬山往祭之。 明皇好仙, 晩
年, 左右者以不經之事馬惑呈媚。 祭之時, 意必有盲金蝦膜現水中者, 八ム聞之, 心憂禄山叛乱, 不
便節然吟節, 嫌於磯刺, 借随駕之郭給書, 曰同作, 以俺其遊。一
【注樺】

( 一 ) 趙次公曰: 「束山, 謂山也, 在長安之束北。 望雲陽懇見山阜之形, 而恒若雲霧之中, 故云
「氣濠鴻」。」 ( 《分門集注》 巻四引) 濠鴻, 杭謂廣大貌。 (新唐書 ・ 地理志》: 「天西六載, 更温泉曰華
清宮, 宮治湯井馬池, 環山列宮室' 又築謂城, 畳百司及十宅。一

(二) 黄希曰: 「開一颯中, 幸不専在十月, 天曹中, 未嘗不以十月幸, 故曰 「君來必十月」。』 王嗣
爽曰‥ 「天子馬祭龍而來' 故有定期, 而云 「 必十月」, 其不錯明芙。」 《詩 ・周頌・石曹》‥ 「設業設虎,
崇牙樹羽。』 蔡夢謂曰‥ 「樹羽, 植羽操蓋以朝諸侯也,」 在謂曰‥ 「臨九州者, 治海内也。」
(三) 左思 《呉都賦》: 「混濤謂瀬, 漬薄操騰。』 杜・修可日: 「 《操物志》: 「 凡水源有硫黄, 其
泉則温。」 故云陰火。一 ( 「分門集注》 巻四引) 蔡夢謂曰二 「蓋盲湯泉之色如玉也。」 『王子年 (拾遺
記》: 西海之西有浮玉山, 下有穴, 穴中有水, 其色若火, 波濤灌蕩, 其火不滅, 名陰火。」 仇注: 「陰
火さロ泉之温, 噴謂言泉之湧。』 ・.

( 四) 《山海經 . 海外束經》: 「陽谷上有扶桑' 十日所浴。一 又,《大荒南脛》‥ 「石女子名日義
和, 方浴日於甘淵。一 「長安志》 巻十五: 「 謂山, 石観風操、 謂鼓操。一 趙次公日‥ 「蓋言日色出光照棲
閣, 此泉正是威池耳。一 黄希曰: 「開元十四年, 十二月乙巳' 日色赤如緒, 此耶汎言之, 因書以見日有
時赤。一 仇注: 「天子所浴' 故比之赤日也。」

(五) 司馬柑如 《大人賦》: 「登闇風而遥集。一 《巻天子傳》‥ 「自書玉之山以西, 至於西王母之
邦三千里。 自西王母之邦, 北至於畷原之野, 飛烏之所軒其羽, 千有九百里。 宗周至於大礦原, 萬四千
里。』 趙吹公曰: 「崑為, 一名閻風, 其義則周程王欲車轍馬述遍天下之意。 謂之欲冥搜, 蓋盲乗輿目謂
山而出, 若將訪崑為而遊按原也。一 (《分門集注》 巻四引) 周旬曰: 「盲似間風, 馬原之仙境而人玄宗車
轍之述, 延冥搜之寛, 與君王無異。」 楊注: 「以周程馬比, 取謂荒遊, 即日宴崑為意。』

(六) 鮑照 (蕪城賦》: 「塵閏撲地, 歌吹沸天。」 銭箋巻 一引 (長安志》‥ 「衿水, 一 日書水, 在
臨瞳縣東三十五里, 亦曰百丈泉。』 謂次公曰‥ 「吾其聲之多也, 萬乗動則所動之聲然芙。』 仇注: 「萬
乗動, 則謂然石聲。「 郡曹日: 「沸天, 吾歌樂之聲多也。」

(七) 《在天子曹》ニ 「天子北至大戎' 北風而雪, 天子以寒之故, 命官用休。」 部實曰: 「官馬
休, 命百官曹休息於謂漱畔也。』 周匈曰: 「休' 止也, 君止則官用止。」 王嗣爽曰‥ 「王命官用休, 謂
休休以致祭。」 當以王説用是。

(八) 《易・大継・九三》‥ 「小人用批, 君子用馬。「 用批, 侍其剛強也。 仇注‥ 「初聞, 追叙昔
閲也。」 趙次公曰二 「龍用吐而璧石, 此原馬漱之始也。』 補注: 「 「 龍用批」, 而曰 「閲」, 是與否未可
知之謂也。」 「 「初閾」 以下, 詳叙節漱之由及臨欄親相之事。』

(九) 趙次公曰: 「 《天台山賦序》: 「霊仙之所窟宅。」」 「窟宅改而移, 又盲龍所居非 一 處, 然則
漱之廣大可知妄。』 謂箋: 「《長安志》: 「湯泉水, 在陰盤故城東門外, 去昭應十五里, 往來大路, 必由
此城, 行人憧憧, 無所留操。 近古帝王, 未嘗經度, 必迂廻城西, 別開御路。 貞為中, 乗輿將自束門人湯
泉水, 岸深薮丈; 時水暴馬平岸, 又見物, 状猪畜, 臨土門, 命石司致祭, 其物起向北, 因失所在。 開
元人年冬, 乗典自南人, 行至半城, 黒氣自城束北角起, 條然而城, 従官皆相失, 上策馬馬城赴官路, 下
至謂川, 雲氣稍解; 侍臣分散, 尋求來輿所在' 上恨然還宮' 敢日不出。 輸林操士通事舎人王輸作答客
間上之' 詞曰: 「龍躍湯泉雲漸廻' 龍飛香殿氣還來, 謂潜龍現雲曹應, 天道常然何問哉?」 《劇談
録》: 「威通九年春, 華陰謂南十操里, 一夕風雨暴作, 有謂移漱, 自遠而至。 先是匡操髙亞, 無貯水之
所, 此夕廻従藪丈小山。 従束西宣亘南北, 峯謂草樹, 一無所傷。 碧波廻塘, 湛若疏整,」一

( 一 〇) 謝眺 (和徐都曹出新亭渚》‥ 「結診青郊路, 回瞰愴江流。一 李白 「憶襄陽吾遊贈馬少府
巨》: 「開西碧瞳満' 彿鏡愴江流。一 仇注: 「倒影' 謂宮殿下映。 屈注, 謂衆水奔赴。一

( 一 一 ) 蔡夢馬曰: 「此皆盲按漱之勝概也。」 盧元昌曰: 「漱水之美' 則味既甘和, 性復柔滑。』
( 一 二) 司馬相如 《長門賦》: 「謂値謂而待曙合, 荒亭亭而後明。』 沈約 《桐柏山金庭舘碑》‥
「雲車萬來, 載旗而之長進。」 蔡夢軒曰: 「害旗影與水光相奪也。一 「盲天子駐車以祭龍也。』 郡西曰:
「翠旗, 盲天子來幸, 故建此旗也。 翠旗, 以翠羽馬旗上操也。』 楊注: 「此句言神降也。』 亦可通。

( 一 三) 張協 《節詩》‥ 「雲根臨八極, 而足涯四操。一 四操, 四海也。 (文選 ・ 張衡 く西京賦〉》:
「山谷原腱, 決謂無疆。」 蒔綜注: 「決軒, 無限域之貌, 盲其名, 無境鵬也。』 盧元昌曰: 「節鼓之聲,
蕩於漱上, 異書之氣, 滞於漱聞。一 呉見思日‥ 「節鼓異香, 祖祠豊潔。一

( 一四) 任肪 《述異記「: 「鮫人, 即泉先也, 又名泉客。 南海出鮫謂紗, 泉先溜熾, 一名龍紗,
其慣百操金。 以為服, 人水不濡。』 「南海中有鮫人室, 水居如魚, 不悠機熾, 其眼能泣, 泣則出珠。一
《稜天子傳》‥ 「天子大朝千燕然之山。 天子奉璧南面, 曽祝佐之, 祝沈牛家羊。一 又: 「文山之人馬遺乃
献良馬十馳, 天子與之豪牛豪馬。』 郭操注: 「曹, 重也。 祝, 史也。」 「豪牛, 似董牛也。一 (漢書 ・ 郊祖
志》 顔師古注‥ 「祝, 謂主祭祖之操詞者。「 蔡夢而日: 「鮫人献謂以為幣也。」 「曹祝沈牛以為牲者。」
周匈曰: 「鮫人織軽馬於泉室以賣之, 玄宗怪誕虚妄之事, 而當時逢迎者因書附合, 故下文多及之。一 査
惧行曰‥ 「盲明皇致祭西漱' 其儀衛、 書樂、 香幣、 祝史之盛如此。一 ( (杜詩集評》 巻 一 引)

( 一 五) 揚雄 《馬嘲》ニ 「謂盛明之事。」 杜甫 《北征》: 「事與古先別。」 古先, 古哲先王。 呉見
思曰: 「蓋盛徳之世, 百謂奔命, 而非古人所及芙。一

( 一 六) 按陥, 不平貌。 謂次公曰: 「 (曹五行志》 石載, 蝦操色如金者, 或云謂山下有, 古碑載
之其。一 楊注= 「 (坤雅》: 「蝦操 一 名謂操, 或作曹諸。」 鎚馬曰: 「按 (西湘録》: 「唐髙宗患頭風,
宮人穿地畳蘂馬' 忽石蝦操謂出, 色如黄金, 背石朱書武字, 富人奏之, 帝頬軒異, 放之池苑。」 子美當
用此事, 吾注所引倶未當。一 沈徳潜曰ニ 「難謂盲者, 毎以隠語出之, 最得詩人之體。」

( 一 七) 《程天子傳》: 「吉日甲子, 天子賓子西王母。一 司馬相如 《大人賦》‥ 「吾乃今日尉西王
母。』 朱注‥ 「謂箋ニ 唐人多以王母比貴妃' 劉萬錫詩: 「仙心従此在瑠池, 三清人景相追随。」 王建
詩: 「武皇自送西王母, 新操寛裳月色裾。」 公詩亦云: 「惜哉馬池飲」, 又曰: 「 落日留王母」 也。」 仇
注: 『 《詩》‥ 「此宜無罪, 汝反牧之。」 注: 牧, 拘也。 此詩 「牧」 字所本。一

( 一八) 楊注‥ 「 「復馬虚無底」, 即漱水。一 「 《玉篇》: 「 如, 無角龍也。 俗作此。」 按: 此正與
上龍漱相應。 書引張衡 《霊謂》' 謂始終以蝦膜事為比, 殊於上意不合。』 呉見思曰: 「久之復軒深淵'
仇化馬此龍臭。一

( 一九) 王沫日‥ 「初秦漢別給事黄門之職, 後漢併為 一 官, 故有給事黄門侍郎, 掌従左右給事中
使開通中外及諸王朝見於殿上' 引王就坐, 日暮人封青謂門拝, 故謂之夕郎。 「宮曹後》 曰: 「青謂門在
南宮。」一 周匈曰‥ 「青項, 禁中P巻青操也。 指郭給事。』 趙吹公曰: 「以明潤如玉' 故比人之文采也。」
( (分門集注》 巻四引) 仇注= 「,.《纂典》 記相如見枚叔丈, 稲曰‥ 「如珊瑚之鉤, 謂現之器, 非世間尋
常可見。」』 師曰: 「郭給事能其文章, 如珊瑚之可貴。』 (・ 《黄氏補注》 巻二引)

(二〇) 《洛陽伽藍記》‥ 「魏高陽王謂, 有姫修容, 能為操水歌ニ 後水, 古曲名。 「禄』, 一作
「緑「。 師曰: 「緑水, 即伯牙髙山流水之音, 後世制馬法曲, 名曰緑水。 言給事歌詩, 清雅絶倫。 謂者
愁, 莫能及也。 終又叙給事文章牧功之意。一 (《黄氏補注》 巻二引) 張遠曰: 「此段極操郭給事詩也。 給還 「奉同」 二字。 操水曲亦不至下, 暗貼謂漱。 如為巻 「和雪後早朝詩》二 「 閾道仙耶歌白雪」 之類。』
浦注: 「濠水曲, 不必専指郭詩, 為盲雨人和歌節漱, 石無限深愁在。』 呉農祥曰: 「吾外見君臣騒後'
風俗日下, 有朝不及夕之勢, 故結云謂者愁者。一 ( 《杜詩集評》 巻 一 引) 仇注: 「聴歌生愁, 有感時
事也。一
【集評】 ・

朱鶴軒曰‥ 此詩亘陳温湯事, 而風刺自兒。 來必十月, 謂其遊之非時也; 温泉浴日' 謂其遊之不度
也; 間風按原北, 以周樫崑巻謂其荒也。 ……詳観李、 杜詩意蓋不特醜謂禄山' 其刺貴妃, 亦如而切芙。
( 《杜工部謂集謂注》 巻三)

浦起龍曰: 明皇毎與妃子行幸湯泉, 因而駐馬謂漱, 褻謂祖謂, 詩乃記其事, 以馬諷也。 浴湯泉是
陪筆, 幸謂漱是正文。 ( 《謂杜心解》 巻 一 之 一 )

呉農祥曰: 耶後之以結語月俗浮, 蓋不謂而畑鱧之也。 ( 《杜謂集評》 巻 一 引)

郡長前曰: 謂秀操軒, 實杜集之奇作。 ( (杜工部集五家評本》 巻 一 引)

喬億曰: 此篇前人多不喜之, 或又稲是奇作, 余謂窮極筆力, 氣格蒼渾' 退之不能到也。 ( 《杜詩義
法) 巻上)
【備考】

關為 「金蝦瑛」ヽ 「長謂軋一 之具説
蔡夢謂曰: 當盛明之世, 天子在上, 百妖用之奔遁, 何以蝦操得馬之所也。 甫既述温泉之幸, 後叙遊潭祭龍, 終寓意於禄山之孔' 蓋傷楊貴妃巻禄山馬義子, 私通之, 毎年幸湯泉, 為禄山作生日, 以金盆
盛湯, 禄山裸浴其中, 貴妃伴為慶誕之辰, 百端取樂, 明皇全不悟。 按唐史, 禄山為而陽府節度, 與楊國
忠書檻, 國忠表禄山必叛' 玄宗不信。 國忠謂帝幸温泉, 遣人召禄山, 禄山必不來, 以此馬之。 帝如其
吾, 使者至而陽, 禄山曰此必國忠馬帝謀, 召我, 疑我不赴, 今奔天子命, 則國忠之謀, 不攻自破。 後禄
山至温泉' 玄宗視禄山面大喜, 國忠謂帝, 命批士謂之' 不然必反。 帝既不疑禄山, 責妃復籠愛之, 豊肯
従其盲而牧馬之? 謂帝罷, 軒軒謂陽, 帝贈曹剣厚, 遣軒鎮。 禄山既脱禍, 騎駿馬 一 日 一 夜操鞭疾謳行
七百里, 至而陽復反。 按陥, 高大之貌。 禄山腹大而馬, 毎行使人挽之乃動, 乃作胡旋舞' 其疾如風, 故
吾之金蝦蝋。 金乃西方, 禄山胡人, 故云金蝦蠣。 至尊, 指玄宗也。 王母, 指貴妃也。 明皇為責妃製羽衣
冤裳, 以家西王母之會。 謂宗馬太子時, 當諫玄宗云: 「禄山有龍相, 必反, 宜早除之。」 玄宗曰: 「乃
為龍也。一 虚無底' 謂謂陽也。 禄山反, 操即帝位, 妄自尊大, 故云金蝦蝶。 然謂見温泉者, 蓋亦有由。
謂帝馬國忠之盲, 以卜其來與不來, 故曰 「出見蓋有由一。 及禄山至, 玄宗乃巻喜而大笑。 操國忠諫命牡
士牧縛之, 貴妃決不肯也。 謂遣馬前陽, 禄山遂反' 豊非 「後馬虚無底一, 而 「化作長黄如』 平? 甫恨
不従國忠之盲, 是使禄山得以化謂‥ 而符大子之謂也。( 《杜工部草堂詩箋》 巻十三)

張艇日‥ 金蝦操, 必傳聞漱石此物' 因借以喩禄山也。 ( (杜工部詩通》 巻六)

銭謙益曰: 金蝦操, 《酉陽雜姐》ニ 石人夜見月光馬干林中如疋布, 尋視之, 見 一 金背蝦蜷, 疑是月
中者。 月中陰精, 后妃之象, 禄山謂約楊妃, 吾馬子母, 通宵禁液, 嘔紳謂嫡。 和士開之出人軒内, 方此
為疎; 前城侯之獲厨刑悠, 又至足尚。 方謂蝦蝶之人月, 詩人之託諭, 不亦椀而章平! 長黄則, (安禄山事蹟》: 玄宗書夜宴禄山, 禄山酔尉, 化馬 一 黒猪而龍首, 左右遽盲之, 玄宗曰: 「此猪謂也, 無能用
者。」 禄山將人朝, 乃合子温泉為禄山造宅, 至温泉賜浴, 玄宗計日幸望春宮以待。 十載正月 一 日, 是禄
山生日後三日, 召禄山人内, 貴妃以繍如子縛禄山, くマ内人以採輿昇之, 前呼動地。 玄宗使人間之, 報云
責妃與禄山作三日洗兒了, 又如禄山, 是以後笑。 玄宗就槻之, 大悦。 十三軒, 禄山人朝, 謂而陽。 玄宗
御望春亭, 脱御服以賜之。 禄山受之, 驚擢不敢喜, 自謂先兆, 恐復留之, 遂疾謂出關, 至棋門, 順流而
下, 所至郡縣, 合船夫持牽坂繩, 立子岸上以待, 至則牽之, 日行三四吾,里。 十四載, 玄宗遣中使為承威
責璽書召禄山曰: 「與卿修得 一 湯休, 故くマ召卿至, 十月, 咲子華清宮待卿。」 十 一 月, 禄山起兵反。 `
( 《鐵注杜詩》 巻 一 )

朱鶴齢曰: 金蝦膜, 陰類, 主兵家。 操種用陰, 女戎馬陰。 玄宗厘賜禄山湯浴, 時將反而陽, 故漱
中應之。 (新書 . 五行志》 載: 嬉宗時童謂曰: 「金色蝦嘆事弩眼, 翻却曹州天下反。』 此其證也。 王母
與至尊並睾, 明是責妃。 責妃従幸温泉, 上以漱水比謂池' 則此謂王母, 尤當也。 顧之笑, 明喜以刺之;
不肯牧, 反盲以謂之。 不欲指斥宮中之事, 故微其辞如此也。 虚無底, 即漱水也。 馬虚如而化黄則, 則盲
禄山之勢巳成, 猶猪龍而借操真謂也。 其憂孔之意, 情兒子謂, 當與 《慈恩寺》 「回首叫虜舜」 蚊語, 及
《奉先泳操》 「 凌晨過謂山」 一段書看。

又曰: 李輸曰‥ 『陰蟲, 蝦操也。』 杜意謂禄山當如陰蟲伏處, 今 一 旦憑謂寵謂, 窺謂神器, 妄
自意馬天矯飛天之物, 豊非蝦膜而化黄軋, 上下失位者平? 蓋始馬以蝦膜事馬比也。 ( (杜工部謂集輻
注「 巻三)
くウ按‥ 仇注蒋引此悠, 名作 「王嗣來日一, 査今本 (杜馬》, 無此語。 或仇氏月操別本, 或失
後。 又耶曽所 《謂杜剣記》' 軒引朱注' 寛作 「 《杜臆》 謂』' 亦不群其所按; 或標為時, 改 「 恵一
月 『臆』 而致謂。
盧元昌曰‥ 蝦嘆出, 指禄山也; 至尊笑, 謂蝦膜也; 王母不牧, 縦蝦操也。 蝦操, 即漱龍所操,
始而璧石擢林, 便石鼎沸中原之象' 按而復軒深淵, 終成踪庖謂制之形。 考月中有金蝦操, 乃蝕月者, 月
為陰精, 責妃似之。 禄山通宵禁中, 是馬蝦嘆節月u 玄宗以蝦操忽之, 寛用長此如制, 節漱 一 篇真曲來之
諷。 (易・大批.九三》‥ 「小人用」, 漱龍例禄山無疑。 ( 《杜詩關》 巻三)
何悼曰‥ (隋書 . 前吉傳》‥ 房陵王馬太子, 盲束宮多鬼魍, 鼠妖操見。 上くマ書詣東宮襖邪氣, 千宣
慈殿設神座, 有迪風従良地鬼門來, 撲大子座。 吉以桃湯葦火耶逐之, 風出官門而止。 又謝土千未地, 設
壇子四門, 賢五帝座。 子時至寒, 有謂蝶従西南來' 人人門升赤帝座, 還後人門而出, 行数歩, 忽不見。
上大異之, 上盲太子當不安位, ( (義門謂書記 ・ 杜工部集) 巻 一 )
人ウ按‥ 月王嗣夷` 仇兆為、 謂起龍亦主上謂, 以為是為始終以金巻操` 長黄此比之禄山' 然亦
有以金謂操比之楊責妃者。;~
陳世錯曰: (太平廣記》ニ 唐髙當患頭風, 石名長作子四方, 終不能療。 宮人石自陳世業軒術請修
蘂餌者, 帝許之。 初穿地書來鯱, 忽有蝦操謂出, 色如黄金, 背石朱書 「武一 字, 宮人不敢匿, 奏之, 帝
頬軒異, 遽命放子苑池。 別穿地得蝦蝶如初, 帝深以馬不祥, 命後之, 宮人暴卒。 後武后寛革命。 詩正用
此事, 以武愉楊, 吾尤物天生將覆唐室, ……楊妃之進, 在十月幸操清時。 此詩未及孔亡, ハム蓋預憂之也。 ( 《求志居集》)
郭曹所曰‥ 張上若云: 「 漱前移宅, 當時或有其事, 至金蝦膜則全是寓意, ハム故作幻筆, 以寶合虚,
使謂者不測, 亦定哀微詞也。一 此論近之, 注家紛紛引證' 姑存其説可耳。 ( 《謂杜則記》)
=全====================================================
《全唐詩》7.2262,PDF7.41,《御製全唐詩》2379

【異文、夾注】
〖1〗奉同郭給事湯東靈湫作[驪山溫湯之東有龍湫]
〖東山氣濛鴻〗東山[卽驪山]氣鴻濛[一作濛鴻]
〖迹〗跡
〖廣原〗曠[一作廣]原[一作野]
〖沸天〗沸[一作拂]天
〖幽靈斯可佳〗幽靈[一作靈湫]斯[一作新]可佳[一作怪]
〖蒼江流〗蒼[一作滄]江流
〖淡偃蹇〗澹偃蹇
〖盪四溟〗蕩四溟
〖泱莽浮〗泱漭浮
〖鮫人獻微綃〗鮫[一作蛟]人獻微[一作徵]綃
〖曾祝沉豪牛〗曾祝[穆天子朝於燕然。奉璧南面。曾祝佐之。曾。重也。]沉豪牛
〖金蝦蟆〗金蝦蟆。[喻安祿山。]*
〖王母不遣收〗王母[唐人多以王母比貴妃]不肯[一作遣]收
〖黃虯〗黃虯[一作龍與虯]
〖飄飄〗飄飄[一作颻]
〖文采珊瑚鉤〗文彩珊瑚鉤

【永明校記】
《御製全唐詩》
〚3.1.2〛卽作即
〚5.1.3〛煮作煑
〚12.1.3〛瑤作瑶
〚16.2.3〛沉作沈
〚18.1.5〛蟆作蟇
〚19.2.4〛遣作肎
〚20.1.3〛虛作虚
〚21.1.4〛瑣作𤨏
〚21.1.5〛郎作郞
=奭====================================================
王嗣奭《杜臆》30,PDF83,39,PDF1.105,93,PDF1.213

【評論】
本題是湯東靈湫，乃湯泉東之靈湫，非湯泉也。故篇中詳述湫之改移，與龍之靈怪。而詠湯泉者，止有「陰火」數語，引起靈湫耳。天子爲祭龍而來，故有定期，而云「必十月」，其不錯明矣。而程大昌、邵二泉辨其不可專執十月，蓋誤以浴湯泉者證之故也。至簫鼓、異香，亦紀祭龍時事，故下文接以「獻微綃」、「沉豪牛」。而註者引湯泉中所設魚龍鳧雁，白香木船，以證瑤池、簫鼓等，誤之誤也。◯木玄虛《海賦》云：「陰火潛然。」杜之「陰火煮玉泉」本之，不知海水入夜，躍爲火光，非眞火也。卽杜用其語，亦非眞謂陰火煮之。邵子云：「有溫泉無寒火，謂陰能從陽，陽不能從陰。」語自不病。卽有陰火，如云蕭丘寒燄，亦出天成，非從陰使然。而引杜詩以駁宋儒，可乎？◯《詩歸》收此詩，特取「移因風雨秋」、「百祥奔盛明」兩語，「百祥」句因「奔」字而妙，至「移因風雨秋」，吾不知其佳也。◯「王命官屬休」，謂休沐以致祭。
《通》云：「金蝦蟆」必傳聞湫有此物，因借以喩祿山也。◯此詩舊譜天寶十二年作，此時祿山已隱然有反兆，而借蝦蟆以發之，似亦有理。觀「至尊顧之笑，王母不遣收」，語非無爲，但范德機因祿山而列之至德間則非矣。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.279,PDF1.352,四庫
=浦====================================================
浦起龍《讀杜心解》1.18,PDF1.117,早稻田2.16,哈佛82

【異文、夾注】
〖陰火煮玉泉〗陰火煑玉泉
〖閬風入轍迹〗閬風入轍跡
〖廣原延冥搜〗曠原延冥搜
〖沸天萬乘動〗沸[一作拂]天萬乘動
〖幽靈斯可佳〗幽靈斯[一作新]可佳
〖屈注蒼江流〗屈注滄[一作蒼]江流
〖翠旗淡偃蹇〗翠旗澹偃蹇
〖簫鼓盪四溟〗簫鼓蕩四溟
〖異香泱莽浮〗異香泱漭浮
〖王母不遣收〗王母不肯[一作遣]收
〖化作長黃虯〗化作長黃虯[同虬]

【注釋】
〖1〗湯，驪山湯泉也。靈湫當由異物破山而成。在泉之東，相去當不遠。朱注：公往奉先時作。
〖東山〗《述征記》：長安東則驪山。
〖宮殿〗《唐書》：驪山宮，天寶十載，改曰華清宮。
〖閬風〗《十洲記》：崑崙三角，其一角曰「閬風顚」。
〖廣原〗曠原，《穆天子傳》：自西王母之邦，北至於曠原之野。
〖用壯〗《易》：小人用壯。
〖翠旗淡偃蹇〗《七發》：翠旗偃蹇。
〖鮫人獻微綃〗《述異記》：鮫人，卽泉先也。南海出鮫綃紗，泉先潛織。
〖曾祝沉豪牛〗《穆天子傳》：天子大朝於燕然之山，奉璧南面，曾祝佐之。祝沉牛馬豕羊。
〖蝦蟆〗《埤雅》：一名蟾蜍，或作詹諸。
〖王母〗錢箋：唐人多以王母比貴妃。
〖虯〗《玉篇》：虯，無角龍也。
〖青瑣郎〗《漢舊儀》：給事黃門侍郎，每日暮，向青瑣門拜，謂之夕郎。
〖淥水〗朱注：《淥水》，古曲名。

【評論】
明皇每與妃子行幸湯泉，因而駐蹕靈湫，褻舉祀禮，詩乃紀其事以爲諷也。浴湯泉是陪筆，幸靈湫是正文。起八句，揭過浴泉事。「濛鴻」，淫氣也。「宮殿」，荒制也。「必十月」，頻也。「臨九州」，誇也。「陰火」二句，刻劃湯泉。「有時」二句，比擬褻浴。此下引入幸靈湫。「閬風」、「曠原」，借喻深切。「斯可怪」，一挑。「官屬休」，一頓。「初聞」以下，詳敍靈湫之由及臨觀親祀之事。「龍用壯」而曰「聞」，是與否未可知之詞也。自「擘石」移窟之後，其地遂有湫，其水可比瑤池等，此志湫之來歷也。「翠旗」至「莫能儔」，述臨祀之致異也。按錢箋：《長安志》：湯泉在陰盤故城東門外。貞觀中，乘輿自東門入。水暴漲，見物狀如豬，當上門臥。命有司致祭，其物起向北。開元八年，乘輿自南入。黑風從東北起，倏忽滿城，從官相失。時學士王翰作詞曰：「龍躍湯泉雲漸回，龍飛香殿氣還來。」又按《祿山事蹟》：帝宴祿山，祿山醉臥，化爲豬而龍頭。帝曰：「渠豬龍耳，無能爲也。」據此，則湫中之物，信爲祿山之應矣。明皇毫不知警。漫逞嬉遊，可歎也！故下文又幻出「蝦蟆」「化虯」一段以深惕之。考「金蝦蟆」乃月中触月之物。月，貴妃象也。祿山通宵禁中，宮闈濁亂，帝以寵貴妃故不問，「蝦蟆」亦舉其類歟？又《通鑑》：國忠言：「祿山必反，陛下試召之，必不來。」祿山聞命卽至，上益親信之。續遣歸范陽。祿山驚喜，疾驅出關。明年遂反。今詩曰：「至尊顧笑，」「王母不收。」意舉朝議收之，妃陰勸上縱遣之歟？噫！詞旨微矣。末帶和郭意。《淥水曲》，不必專指郭詩。總言兩人和歌靈湫，有無限深愁在。◯公有《天狗賦》，以類附錄。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》114,PDF184

【譯文】
〚〛

=今====================================================
張志烈主編《杜詩全集（今注本）》1.248,PDF314

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
仇1/279,校2/656,虎1/323,全114,新1/206,今1/248,趙1/262,臆44,心1/18,鏡105,銭1/29,洙0133,唐7/2262
