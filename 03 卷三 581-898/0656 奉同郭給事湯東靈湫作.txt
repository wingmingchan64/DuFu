0656 奉同郭給事湯東靈湫作

東山氣濛鴻，宮殿居上頭。
君來必十月，樹羽臨九州。
陰火煮玉泉，噴薄漲巖幽。
有時浴赤日，光抱空中樓。
閬風入轍迹，廣原延冥搜。
沸天萬乘動，觀水百丈湫。
幽靈斯可佳，王命官屬休。
初聞龍用壯，擘石摧林丘。
中夜窟宅改，移因風雨秋。
倒懸瑤池影，屈注蒼江流。
味如甘露漿，揮弄滑且柔。
翠旗淡偃蹇，雲車紛少留。
簫鼓盪四溟，異香泱莽浮。
鮫人獻微綃，曾祝沉豪牛。
百祥奔盛明，古先莫能儔。
坡陀金蝦蟆，出見蓋有由。
至尊顧之笑，王母不遣收。
復歸虛無底，化作長黃虯。
飄飄青瑣郎，文采珊瑚鉤。
浩歌淥水曲，清絕聽者愁。
=粵====================================================
陳永明《杜甫全集粵音注音》

【注音】
奉同郭給事湯東靈湫作
fung6 tung4 gwok3 kap1 si6 tong1 dung1 ling4 zau1 zok3

東山氣濛鴻，宮殿居上頭。
dung1 saan1 hei3 mung4 hung4, gung1 din6 geoi1 soeng6 tau4
-----------------------------------------------------
君來必十月，樹羽臨九州。
gwan1 loi4 bit1 sap6 jyut6, syu6 jyu5 lam4 gau2 zau1
-----------------------------------------------------
陰火煮玉泉，噴薄漲巖幽。
jam1 fo2 zyu2 juk6 cyun4, pan3 bok6 zoeng3 ngaam4 jau1
-----------------------------------------------------
有時浴赤日，光抱空中樓。
jau5 si4 juk6 cek3 jat6, gwong1 pou5 hung1 zung1 lau4
-----------------------------------------------------
閬風入轍迹，廣原延冥搜。
long5 fung1 jap6 cit3 zik1, gwong2 jyun4 jin4 ming4 sau1
-----------------------------------------------------
沸天萬乘動，觀水百丈湫。
fai3 tin1 maan6 sing6 dung6, gun1 seoi2 baak3 zoeng6 zau1
-----------------------------------------------------
幽靈斯可佳，王命官屬休。
jau1 ling4 si1 ho2 gaai1, wong4 ming6 gun1 suk6 jau1
-----------------------------------------------------
初聞龍用壯，擘石摧林丘。
co1 man4 lung4 jung6 zong3, maak3 sek6 ceoi1 lam4 jau1
-----------------------------------------------------
中夜窟宅改，移因風雨秋。
zung1 je6 fat1 zaak6 goi2, ji4 jan1 fung1 jyu5 cau1
-----------------------------------------------------
倒懸瑤池影，屈注蒼江流。
dou3 jyun4 jiu4 ci4 jing2, wat1 zyu3 cong1 gong1 lau4
-----------------------------------------------------
味如甘露漿，揮弄滑且柔。
mei6 jyu4 gam1 lou6 zoeng1, fai1 lung6 waat6 ce2 jau4
-----------------------------------------------------
翠旗淡偃蹇，雲車紛少留。
ceoi3 kei4 daam6 jin2 gin2, wan4 ce1 fan1 siu2 lau4
-----------------------------------------------------
簫鼓盪四溟，異香泱莽浮。
siu1 gu2 dong6 sei3 ming4, ji6 hoeng1 ong2 mong5 fau4
-----------------------------------------------------
鮫人獻微綃，曾祝沉豪牛。
gaau1 jan4 hin3 mei4 siu1, zang1 zuk1 cam4 hou4 ngau4
-----------------------------------------------------
百祥奔盛明，古先莫能儔。
baak3 coeng4 ban1 sing6 ming4, gu2 sin1 mok6 nang4 cau4
-----------------------------------------------------
坡陀金蝦蟆，出見蓋有由。
bo1 to4 gam1 haa1 maa4, ceot1 jin6 goi3 jau5 jau4
-----------------------------------------------------
至尊顧之笑，王母不遣收。
zi3 zyun1 gu3 zi1 siu3, wong4 mou5 bat1 hin2 sau1
-----------------------------------------------------
復歸虛無底，化作長黃虯。
fuk6 gwai1 heoi1 mou4 dai2, faa3 zok3 coeng4 wong4 kau4
-----------------------------------------------------
飄飄青瑣郎，文采珊瑚鉤。
piu1 piu1 cing1 so2 long4, man4 coi2 saan1 wu4 gau1
-----------------------------------------------------
浩歌淥水曲，清絕聽者愁。
hou6 go1 luk6 seoi2 kuk1, cing1 zyut6 ting1 ze2 sau4

【韻部】
〚3.2.5〛頭：尤韻
〚4.2.5〛州：尤韻
〚5.2.5〛幽：尤韻
〚6.2.5〛樓：尤韻
〚7.2.5〛搜：尤韻
〚8.2.5〛湫：尤韻
〚9.2.5〛休：尤韻
〚10.2.5〛丘：尤韻
〚11.2.5〛秋：尤韻
〚12.2.5〛流：尤韻
〚13.2.5〛柔：尤韻
〚14.2.5〛留：尤韻
〚15.2.5〛浮：尤韻
〚16.2.5〛牛：尤韻
〚17.2.5〛儔：尤韻
〚18.2.5〛由：尤韻
〚19.2.5〛收：尤韻
〚20.2.5〛虯：尤韻
〚21.2.5〛鉤：尤韻
〚22.2.5〛愁：尤韻

【體裁】
五古

〚15.2.3-4〛泱莽，疊韻，二十二養。
=典====================================================
《引典出處》

【注釋】
〖東山氣濛鴻〗
〖宮殿居上頭〗《長安志》卷十五：《述征記》曰：長安東則驪山，西則白鹿原，北望雲陽。悉見山阜之形，而恆若雲霧之中。（頁三）……清宮北向，正門曰津陽門，東面曰開陽門，西面曰望京門，南面曰昭陽門。津陽門之東曰瑤光樓，其南曰飛霜殿、御湯九龍殿（亦名蓮花湯）、玉女殿、七聖殿、宜春亭、重明閣、四聖殿、長生殿、集靈臺、朝元閣、老君殿、鐘樓、明珠殿、笋殿、觀風樓、鬬雞殿、桉歌臺、毬場、連理木、飲鹿槽、丹霞、羯鼓樓。（頁六、七）（《四庫》本「桉」作「按」，「丹霞」作「丹霞泉」）
〖君來必十月〗《長安志》卷十五：開元後，玄宗每歲十月幸溫湯，歲盡而歸。（頁二）
〖樹羽臨九州〗《詩·周頌·有瞽》：有瞽有瞽、在周之庭。 設業設虡、崇牙樹羽、應田縣鼓、鞉磬柷圉。 
〖陰火煮玉泉〗
〖噴薄漲巖幽〗
〖有時浴赤日〗
〖光抱空中樓〗
〖閬風入轍迹〗
〖廣原延冥搜〗
〖沸天萬乘動〗
〖觀水百丈湫〗《漢書·郊祀志第五》：水曰河，祠臨晉；沔，祠漢中；湫淵，祠朝那；江水，祠蜀。
〖幽靈斯可佳〗幽靈斯[一作靈湫斯]可佳
〖王命官屬休〗
〖初聞龍用壯〗
〖擘石摧林丘〗
〖中夜窟宅改〗
〖移因風雨秋〗
〖倒懸瑤池影〗
〖屈注蒼江流〗
〖味如甘露漿〗
〖揮弄滑且柔〗
〖翠旗淡偃蹇〗
〖雲車紛少留〗
〖簫鼓盪四溟〗簫鼓蕩四溟
〖異香泱莽浮〗
〖鮫人獻微綃〗
〖曾祝沉豪牛〗
〖百祥奔盛明〗
〖古先莫能儔〗
〖坡陀金蝦蟆〗
〖出見蓋有由〗
〖至尊顧之笑〗
〖王母不遣收〗
〖復歸虛無底〗
〖化作長黃虯〗
〖飄飄青瑣郎〗
〖文采珊瑚鉤〗
〖浩歌淥水曲〗
〖清絕聽者愁〗
=郭===================================================
郭知達《新刊校定集注杜詩》臺PDF1.162,中PDF2.166,四1068-36

【異文、夾注】
〖陰火煮玉泉〗隂火煮玉泉
〖閬風入轍迹〗閬風入轍跡
〖廣原延冥搜〗曠原[一作野]延冥搜
〖沸天萬乘動〗沸[一作拂]天萬乘動
〖鮫人獻微綃〗蛟人獻微[一作徴]綃
〖坡陀金蝦蟆〗坡陁金蝦蟆
〖王母不遣收〗王母不遣[一作肯]收
〖復歸虛無底〗復歸虚無底
〖化作長黃虯〗化作長黃虬[一作龍與虬]
〖飄飄青瑣郎〗飄飄青𤨏郎
〖浩歌淥水曲〗浩歌渌水曲
〖清絕聽者愁〗清絶聽者愁

【注釋】
〖宮殿居上頭〗趙云：東山，驪山也。按《長安志》，《述征記》曰：「長安東則驪山，西則白鹿原，北望雲陽。悉見山阜之形，而常若雲霧之中。」其上，殿則有飛霜、九龍、玉女、七聖、長生、四聖、明珠、鬥雞之目，又有重明閣、觀風樓、朝元閣、按歌臺、羯鼓樓等也。《帝系譜》曰：天地初起，溟涬濛鴻。
〖樹羽臨九州〗言溫湯也。《長安志》：「開元後，玄宗每歲十月幸溫湯，歲盡而歸。」立羽葆蓋也。◯趙：《詩》：崇牙樹羽。江淹詩：君王澹以思，樹羽望楚城。
〖噴薄漲巖幽〗溫，泉也。《海賦》：陽水不治，陰火潛然。◯《杜補遺》：《本草》：玉泉，生藍田。陶隱居云：是玉之精華。又注曰：玉泉者，玉之泉液也，以仙室玉池中者爲上。今《仙經》三十六水法中，化玉爲玉漿，稱爲玉泉，服之可以長年，然功劣於自然泉液也。一名玉液，一名瓊漿。詳觀是詩，蓋言湯泉之色如玉，非玉之泉液也。◯趙云：《博物志》：凡水源有硫黃，其泉則溫。《水經》云：麗山溫水。俗云：始皇與神女戲，不以禮，神女唾之生瘡。始皇謝之，神女爲出溫水而洗除。今公以其水溫，故假陰火煮之以爲美。
〖光抱空中樓〗《山海經》：大荒之中，暘谷上，有扶桑，十日所浴。又曰：有七子，名曰羲和，浴日於甘泉。又曰：日拂於扶桑，出於暘谷，浴於咸池。◯趙云：蓋言日色出，光照樓閣。此泉正是咸池耳。
〖廣原延冥搜〗《杜補遺》：《神異經》曰：崑崙三角，其一角正北，干星辰，名曰閬風巓。其一角正西，曰玄圃臺。其一角正東，曰崑崙宮。◯趙云：以言乘輿遠詣而冥搜也。自驪山而出，若將訪崑崙而遊廣原，此所以言其欲冥搜也。《老子》：善行無轍迹。而義則周穆王欲車轍馬迹遍天下之意。顏延年云：周御窮轍迹。此所以謂之延冥搜也。《天台賦》：遠寄冥搜。公詩意必言閬風者，以周穆王嘗西征至崑崙墟，見西王母也。
〖觀水百丈湫〗《前漢·郊祀志》：湫淵，祀朝那。注：水清澈可愛，不容穢濁，龍之所居。◯趙云：鮑明遠《蕪城賦》歌吹弗天，言其聲之多也。萬乘動，則所動之聲然矣。◯百丈湫，傳記無所明載，特《長安志》有冷水一條，稱在縣東三十五里，亦曰百丈水，乃與戲水相近，且引《水經注》曰：冷水出浮胏山、戲水驪山鴻谷。按：浮胏山乃驪山之麓，而有異名耳。則冷水、戲水，皆出驪山之下。又《水經注》云：冷水歷陰盤、新豐兩原之間。戲水北歷戲亭，而《長安志》載戲亭陰盤城處，有湯泉水之名，且云：正觀中，乘輿將自東門入湯泉。水岸深數丈，時水瀑漲平岸。又見物狀如豬，當土門臥，命有司致祭。其物起，向北而失。時有詩，乃直指爲龍所在，惜乎《地志》不載。百丈湫字，及至尊遊幸，事無所考證，今故詳載其近似者，以竢博雅君子訂之。
〖王命官屬休〗趙云：言乘輿旣至湫傍，遂休官屬。休，乃百工休之休。
〖擘石摧林丘〗《大壯》：九三，小人用壯。郭緣生《述征記》：巨靈擘開華山。謝惠連詩：落雪灑林丘。
〖移因風雨秋〗趙云：龍用壯而擘石，此原爲湫之始也。窟穴改而移，又言龍所居非一處，然則湫之廣大可知矣。郭璞《江賦》：瑰奇之所窟宅。又《天台山賦序》：靈仙之所窟宅。
〖屈注蒼江流〗《漢·郊祀志》：谷永云：登遐倒景，覽觀縣圃，浮遊蓬萊。如淳曰：在日月之上，反從下照，故其景倒。《大人賦》：貫列缺之倒景。孫綽《天台賦》：或倒景於重溟。張協《七命》云：倒景而開軒。《海賦》：瑰琦之所窟宅。《廣雅》：日景在下曰倒景。◯趙云，言湫之深廣險激。公詩又於《過驪山之下》曰：瑤池氣鬱律者如此。舊注引倒景以證倒懸，非是。謝脁詩：結軫青郊路，迴瞰滄江流。舊本作蒼江，非是。
〖揮弄滑且柔〗江賦：揮弄灑珠。《周禮》：欲其柔而滑。卻參倣《選》詩「齊瑟和且柔」也。
〖雲車紛少留〗《九歌》：靈旗蹇兮姣服。又：蹇將憺兮壽宮。枚乘《七發》：旌旗偃蹇。相如：建翠華之旗。注：以翠羽爲旗上葆也。《大人賦》：掉指橋以偃蹇。又云：蜩蟉偃蹇。薛云：《楚辭·東皇太一》曰：靈偃蹇兮姣服。又《大司命》曰：乘回風兮載雲旗。二章，屈原之所作也。◯趙云：淡偃蹇，則在高遠間，自下觀之淡如也。神仙有五雲之車也，紛少留，則嬪嬙侍御之多矣。《北征賦》：曾不得乎少留。《登樓賦》：曾何足以少留。
〖異香泱莽浮〗漢武帝：簫鼓鳴兮發棹謳。顏延年：笳鼓震溟州。木玄虛《海賦》：泱漭淡泞。《七啟》：入乎泱漭之野。謝玄暉：晨光復泱漭。張平子：決莽無疆。劉伶：泱漭望舒隱。趙云：《選》詩：雨足麗四溟。泱莽字，舊注所引皆是。泱漭，泱，音烏朗切；漭，音模朗切。或注云：無疆限之貌，或注云：不明之貌。漭雖與莽同音，而終非泱莽正出，其字在《上林賦》，言八川之流曰：過乎泱莽之野。注云：大貌。《山海經》所謂大荒之野也，以言水流之長遠。異香泱莽浮，則香之所浮，如此其荒遠也。
〖曾祝沉豪牛〗《吳都賦》：泉室潛織而卷綃。注云：鮫人織輕綃於泉室以賣之。◯趙云：獻微綃，則以湫之深廣，宜有之矣。下句所以祭其湫也。《詩》：曾祝致告。
〖古先莫能儔〗《書》：作善降之百祥。
〖出見蓋有由〗相如《哀二世賦》：登陂陀之長坂。◯趙云：陂陀金蝦蟆，於百祥奔盛明之下，則所以爲祥矣。《唐·五行志》亦有載蝦蟆色如金者，則此金蝦蟆蓋是實事。或云：驪山上有古碑載之。
〖王母不遣收〗《大人賦》：吾乃今日睹西王母，暠然白首，戴勝而穴處兮，亦幸有三足烏爲之使。◯趙云：王母，言貴妃也。上旣以湫比瑤池，則此用王母尤宜。
〖飄飄青瑣郎〗漢武帝說相如大人賦，飄飄有凌雲氣。初，秦、漢別給事黃門之職，後漢倂爲一官，故有給事黃門侍郎，掌侍從左右給事中，使關通中外及諸王朝見，於殿上引王就座，日暮入對青瑣門拜，故謂之夕郎。《宮闕簿》曰：青瑣門在南宮。衞瓘注《吳都賦》曰：青瑣，戶邊青鏤也。范雲詩有云：攝官青瑣闥。
〖文采珊瑚鉤〗見上《送孔巢父》詩注。
〖清絕聽者愁〗盧湛：俯澡綠水。馬季《長笛賦》：中取度於白雪、綠水。注：二曲名。嵇叔《夜琴賦》：初涉淥水，中奏清徴。張翰《弔賈生賦》：敢不敬弔，寄之淥水。
=黃====================================================
黃希、黃鶴《黃氏補千家註紀年杜工部詩史》PDF148

【異文、夾注】
〖1〗奉同郭給事湯東靈湫作[天寶十三載作]
〖廣原延冥搜〗曠原[一作野]延冥搜
〖幽靈斯可佳〗幽靈新可怪
〖簫鼓盪四溟〗簫鼓蕩四溟
〖異香泱莽浮〗異香泱漭浮
〖鮫人獻微綃〗蛟人獻微[一作徵]綃
〖坡陀金蝦蟆〗陂陀金蝦蟆
〖王母不遣收〗王母不遣[一作肯]收
〖化作長黃虯〗化作長黃虯[一作龍與虯]
〖飄飄青瑣郎〗飄飄青璅郎
〖浩歌淥水曲〗浩歌綠水曲

【注釋】
〖1〗◯補注。鶴曰靈湫在驪山溫湯之東梁權道編在天寶十四載然是年之二月祿山反狀已著公十一月往奉先有詠詩歷言驪山遊幸之敝矣此詩未必在其年作當在十三載。
〖宮殿居上頭〗趙曰東山驪山也在長安之東北望雲陽悉見山阜之形而恆若雲霧之中故云氣濛鴻。◯補注。希曰東山卽驪山天寶元年改爲會昌山六載治湯井爲池環山列宮室又築羅城置百司及十宅開元中幸不専在十月天寶中未嘗不以十月幸故曰君來必十月按獵賦鴻濛沆茫碣以崇山師古曰鴻濛沆茫廣大貌鴻胡孔切濛莫孔切古樂府陌上桑東方千餘騎夫婿居上頭。
〖樹羽臨九州〗洙曰湯泉溫泉山上有宮殿天寶中嘗以十月幸之樹羽立羽葆蓋也趙曰言溫湯也長安志云開元後玄宗每歲十月幸溫湯歲盡而歸詩崇牙樹羽。
〖噴薄漲巖幽〗洙曰溫泉也海賦陽冰不冶陰火潛然修可曰博物志云凡水源有硫黃其泉則溫故云陰火。
〖光抱空中樓〗洙曰山海經大荒之中暘谷上有扶桑十日所浴又曰日拂于扶桑出于暘谷浴于咸池。◯補注。希曰開元十四年十二月乙已日色赤如赭此雖泛言之因書以見日有時赤。
〖廣原延冥搜〗曠原。一作野。延冥搜。洙曰大人賦登閬風而遙集莊子廣莫之野廣原崑崙東北腳名也趙曰崑崙一名閬風其義則周穆王欲車轍馬迹遍天下之意謂之欲冥搜蓋言乘輿自驪山而出若將訪崑崙而遊廣原也。
〖沸天萬乘動〗洙曰沸一作拂。
〖觀水百丈湫〗洙曰前漢郊祀志湫淵祀朝那注水清澈可愛不容穢濁龍之所居趙曰鮑明遠羌城賦歌吹沸天言其聲之多。◯補注。希曰萬乘天子之軍言玄宗幸湯泉時觀此龍湫。
〖幽靈斯可佳〗洙曰幽靈一作靈湫。
〖初聞龍用壯〗洙曰大壯九三小人用壯。
〖擘石摧林丘〗洙曰謝惠連詩落雪灑林丘。
〖移因風雨秋〗趙曰天台山賦序靈仙之所窟宅。
〖倒懸瑤池影〗洙曰漢郊祀志谷永云登遐倒景覽觀縣圃如淳曰在日月之上反從下照故其景倒大人賦貫列缺之倒景趙曰此以狀湫之深廣險激公詩又於過驪山之下曰瑤池氣鬱律舊注引倒景以證倒懸非是。
〖翠旗淡偃蹇〗洙曰九歌靈旗偃蹇兮姣服枚乘七發旌旗偃蹇相如賦建翠華之旗注以翠羽爲旗上葆也趙曰蒼江當作滄謝脁詩迴暾滄江流揮弄出郭璞賦揮弄灑珠滑且柔取周禮柔而滑。
〖雲車紛少留〗薛曰楚辭乘回風兮載云車。
〖簫鼓盪四溟〗洙曰漢武帝簫鼓鳴兮發棹歌顏延年笳鼓震溟洲。
〖異香泱莽浮〗鄭曰泱烏朗切漭模朗切洙曰木玄虛海賦泱漭浮七啟入乎泱漭之野。
〖鮫人獻微綃〗蛟人獻微。一作徵。綃。洙曰吳都賦泉室潛織而巻綃注云鮫人織輕綃於泉室以賣之趙曰鮫人水居南海之外有之善織綃。
〖曾祝沉豪牛〗魯曰穆天子傳賜文山之民豪牛豪馬。◯補注。希曰祝謂祝史漢郊祀志使先聖之後能知山川敬於禮儀明神之事者以爲祝師古曰祝謂主祭祀之贊辭者沉牛雖見司馬相如賦而注以爲水牛當是祭龍以牛沉之於水。
〖坡陀金蝦蟆〗魯曰相如哀二世賦登陂陀之長阪。◯補注。希曰陂陀二字先見子虛賦罷池陂陀下屬江河陂音婆師古曰音普何反。
〖出見蓋有由〗曾曰小說有人夜見林中光屬天上如月迹而眎之有一金背蝦蟆趙曰唐五行志有載蝦蟆色如金者或云驪山上有古碑載之矣。
〖王母不遣收〗洙曰大人賦吾乃今日覩西王母暠然白首載勝而穴處兮亦幸有三足烏爲之使。
〖飄飄青瑣郎〗洙曰初秦漢別給事黃門之職後漢倂爲一官故有給事黃門侍郎掌從左右給事中使開通中外及諸王朝見於殿上引王就座日暮入對青瑣門拜故謂之夕郎宮關簿曰青瑣門在南宮衞瓘注吳都賦曰青瑣戶邊青鏤也。
〖文采珊瑚鉤〗洙曰西域傳罽賓國出珊瑚本草云生海底枝柯狀明潤如紅玉蘇曰相如見枚叔文謂友人曰如珊瑚之鉤璠璵之器非世間尋常所見也趙曰以明潤如玉故比人之文采也珊瑚鉤出纂典記載嵩岳嫁女事云周穆王把酒請王母歌以珊瑚鉤擊杯而歌師曰郭給事能爲文章如珊瑚之可貴。
〖清絕聽者愁〗洙曰馬季長笛賦中取度於白雪綠水注二曲名嵇叔夜琴賦初涉綠水中奏清徵蘇曰元溫月下聞笛其聲清絕同舟數人倚檣聽久愁思浩然師曰綠水卽伯牙高山流水之音後世制爲法曲名曰綠水言給事歌詩清雅絕倫聽者愁莫能及也終又敍給事文章收功之意。
=蕭====================================================
蕭滌非主編《杜甫全集校注》2.656,djvu833

【異文、夾注】
〖陰火〗隂火
〖迹〗跡
〖搜〗搜[原，崑崙東北脚名也]
〖瑤〗瑶
〖黃虯〗黄虬
〖瑣〗璅
〖淥〗渌
〖絕〗絶
〖陀〗陁
〖鉤〗鈎

【注釋】
朱注：「湯東，驪山溫泉之東，湫龍所居。此詩梁權道編天寶十四載，蓋公往奉先時作。」
陳沅曰：「其天寶十四載，祿山反信未至時所作乎？」（《詩比興箋》卷三）
仇注：「安祿山反，在天寶十四載十一月，此詩當是其年十月作。此時反信未至，而逆迹已萌，觀篇中蝦蟆、長虯可見，依梁編爲是。同，和也。靈湫，水池名。」
浦注：「靈湫，當由異物破山而成，在泉之東，相去當不遠。」
按：湯東靈湫，卽華清宮溫泉湯池。故址在今陝西西安市臨潼區驪山西北麓。《新唐書·百官志》：「門下省，給事中四人，正五品上，掌侍左右，分判省事，察弘文館繕寫讎校之課。」郭給事，卽郭納。潁川（今河南許昌）人。開元二十六年，進士及第。天寶中，累遷司封員外郎。八戴，在樂安郡太守任。十四載，與王維同在給事中任，維有《酬郭給事》詩。
王嗣奭曰：「本題是湯東靈湫，乃湯泉東之靈湫，非湯泉也。故篇中詳述湫之改移與龍之靈怪，而詠湯泉者，止有『陰火』數語，引起靈湫耳。」
汪灝曰：「湯，卽溫泉也，湯之東有靈湫，明皇幸驪山往祭之。明皇好仙，晚年，左右者以不經之事蠱惑呈媚。祭之時，意必有言金蝦蟆現水中者，公聞之，心憂祿山叛亂，不便顯然吟詠，嫌於譏刺，借隨駕之郭給事，曰同作，以掩其迹。
趙次公曰：「東山，驪山也，在長安之東北。望雲陽悉見山阜之形，而恆若雲霧之中，故云『氣濛鴻』。」（《分門集注》卷四引）
濛鴻，沆茫廣大貌。《新唐書·地理志》：「天寶六載，更溫泉曰華清宮，宮治湯井爲池，環山列宮室，又築羅城，置百司及十宅。」
黃希曰：「開元中，幸不專在十月，天寶中，未嘗不以十月幸，故曰『君來必十月』。」
王嗣奭曰：「天子爲祭龍而來，故有定期，而云『必十月』，其不錯明矣。」
《詩·周頌·有瞽》：「設業設虡，崇牙樹羽。」
蔡夢弼曰：「樹羽，植羽葆蓋以朝諸侯也。」
汪灝曰：「臨九州者，治海內也。」
左思《吳都賦》：「混濤逬瀨，濆薄沸騰。」
杜修可曰：「《博物志》：『凡水源有硫黃，其泉則溫。』故云陰火。」（《分門集注》卷四引）
蔡夢弼曰：「蓋言湯泉之色如玉也。」「王子年《拾遺記》：西海之西有浮玉山，下有穴，穴中有水，其色若火，波濤灌蕩，其火不滅，名陰火。」
仇注：「陰火言泉之溫，噴薄言泉之湧。」
《山海經·海外東經》：「暘谷上有扶桑，十日所浴。」
又《大荒南經》：「有女子名日羲和，方浴日於甘淵。」
《長安志》卷十五：「驪山，有觀風樓、羯鼓樓。」
趙次公曰：「蓋言日色出光照樓閣，此泉正是咸池耳。」
黃希曰：「開元十四年，十二月乙巳，日色赤如赭，此雖泛言之，因書以見日有時赤。」
仇注：「天子所浴，故比之赤日也。」
司馬相如《大人賦》：「登閬風而遙集。」
《穆天子傳》：「自羣玉之山以西，至於西王母之邦三千里。自西王母之邦，北至於曠原之野，飛鳥之所解其羽，千有九百里。宗周至於大曠原，萬四千里。」
趙次公曰：「崑崙，一名閬風，其義則周穆王欲車轍馬迹遍天下之意。謂之欲冥搜，蓋言乘輿自驪山而出，若將訪崑崙而遊曠原也。」（《分門集注》卷四引）
周甸曰：「言似閬風，廣原之仙境而入玄宗車轍之迹，延冥搜之覽，與穆王無異。」
楊注：「以周穆爲比，取諷荒遊，卽日宴崑崙意。」
鮑照《蕪城賦》：「廛閈撲地，歌吹沸天。」
錢箋卷一引《長安志》：「泠水，一曰零水，在臨潼縣東三十五里，亦曰百丈泉。」
趙次公曰：「吾其聲之多也，萬乘動則所動之聲然矣。」
仇注：「萬乘動，則轟然有聲。」
邵寶曰：「沸天，言歌樂之聲多也。」
《穆天子傳》：「天子北至犬戎，北風而雪，天子以寒之故，命官屬休。」
邵寶曰：「官屬休，命百官暫休息於龍湫畔也。」
周甸曰：「休，止也，君止則官屬止。」
王嗣奭曰：「王命官屬休，謂休沐以致祭。」
當以王說用是。
《易·大壯·九三》：「小人用壯，君子用罔。」
用壯，恃其剛強也。
仇注：「初聞，追敍昔聞也。」
趙次公曰：「龍用壯而擘石，此原爲湫之始也。」
浦注：「『龍用壯』，而曰『聞』，是與否未可知之詞也。」
「『初聞』以下，詳敍靈湫之由及臨觀親祀之事。」
趙次公曰：「《天台山賦序》：『靈仙之所窟宅。』」「窟宅改而移，又言龍所居非一處，然則湫之廣大可知矣。」
錢箋：「《長安志》：『湯泉水，在陰盤故城東門外，去昭應十五里，往來大路，必由此城，行人憧憧，無所留礙。近古帝王，未嘗經度，必迂迴城西，別開御路。貞觀中，乘輿將自東門入湯泉水，岸深數丈；時水暴漲平岸，又見物，狀豬➀畜，臨土門，命有司致祭，其物起向北，因失所在。開元八年冬，乘輿自南入，行至半城，黑氣自城東北角起，倏然滿城，從官皆相失，上策馬踰城赴官路，下至渭川，雲氣稍解；侍臣分散，尋求乘輿所在，上悵然還宮，數日不出。翰林學士通事舍人王翰作答客問上之，詞曰：「龍躍湯泉雲漸迴，龍飛香殿氣還來，龍潛龍現雲皆應，天道常然何問哉？」』《劇談錄》：『咸通九年春，華陰縣南十餘里，一夕風雨暴作，有龍移湫，自遠而至。先是厓壠高亞，無貯水之所，此夕迴從數丈小山，從東西直亙南北，峯巒草樹，一無所傷.碧波迴塘，湛若疏鑿。』」➁〘《長安志》卷十五，《劇談錄》「華山龍移湫」條〙
謝脁《和徐都曹出新亭渚》：「結軫青郊路，回瞰滄江流。」
李白《憶襄陽舊遊贈馬少府巨》：「開窗碧嶂滿，拂鏡滄江流。」
仇注：「倒影，謂宮殿下映。屈注，謂眾水奔赴。」
蔡夢弼曰：「此皆言靈湫之勝槪也。」
盧元昌曰：「湫水之美，則味旣甘和，性復柔滑。」
司馬相如《長門賦》：「澹偃蹇而待曙兮，荒亭亭而復明。」
沈約《桐柏山金庭館碑》：「雲車萬乘，載旗旆之逶迤。」
蔡夢弼曰：「言旗影與水光相奪也。」「言天子駐車以祭龍也。」
邵寶曰：「翠旗，言天子來幸，故建此旗也。翠旗，以翠羽爲旗上葆也。」
楊注：「此句言神降也。」亦可通。
張協《雜詩》：「雲根臨八極，雨足灑四溟。」四溟，四海也。
《文選·張衡西京賦》：「山谷原隰，泱漭無疆。」
薛綜注：「泱漭，無限域之貌，言其多，無境限也。」
盧元昌曰：「簫鼓之聲，蕩於湫上，異香之氣，滿於湫間。」
吳見思曰：「簫鼓異香，祀祠豐潔。」
任昉《述異記》：「鮫人，卽泉先也，又名泉客。南海出鮫綃紗，泉先潛織，一名龍紗，其價錢百餘金。以爲服，入水不濡。」「南海中有鮫人室，水居如魚，不廢機織，其眼能泣，泣則出珠。」
《穆天子傳》：「天子大朝於燕然之山，天子奉璧南面，曾祝佐之，祝沉牛豕羊。」
又：「文山之人歸遺乃獻良馬十駟，天子與之豪牛豪馬。」郭璞注：「曾，重也。祝，史也。」「豪牛，似氂牛也。」
《漢書·郊祀志》顏師古注：「祝，謂主祭祀之贊詞者。」
蔡夢弼曰：「鮫人獻綃以爲幣也。」「曾祝沉牛以爲牲者。」
周甸曰：「鮫人織輕綃於泉室以賣之，玄宗怪誕虛妄之事，而當時逢迎者因聲附合，故下文多及之。」
査愼行曰：「言明皇致祭靈湫，其儀衞、音樂、香幣、祝史之盛如此。」（《杜詩集評》卷一引）
揚雄《解嘲》：「遭盛明之事。」
杜甫《北征》：「事與古先別。」古先，古哲先王。
吳見思曰：「蓋盛德之世，百靈奔命，而非古人所及矣。」
坡陀，不平貌。
趙次公曰：「《唐五行志》有載，蝦蟆色如金者，或云驪山下有，古碑載之矣。」
楊注：「《埤雅》：『蝦蟆一名蟾蜍，或作詹諸。』」
鈕琇曰：「按《瀟湘錄》：『唐高宗患頭風，宮人穿地置藥爐，忽有蝦蟆躍出，色如黃金，背有朱書武字，宮人奏之，帝頗驚異，放之池苑。』子美當用此事，舊注所引倶未當。」
沉德潛曰：「難顯言者，每以隱語出之，最得詩人之體。」
《穆天子傳》：「吉日甲子，天子賓於西王母。」
司馬相如《大人賦》：「吾乃今日睹西王母。」
朱注：「錢箋：唐人多以王母比貴妃，劉禹錫詩：『仙心從此在瑤池，三清八景相追隨。』王建詩：『武皇自送西王母，新換霓裳月色裾。』公詩亦云：『惜哉瑤池飲』，又曰：『落日留王母』也。」
仇注：「《詩》：『此宜無罪，汝反收之。』注：收，拘也。此詩『收』字所本。」
楊注：「『復歸虛無底』，卽湫水。」「《玉篇》：『虯，無角龍也。俗作虯。」按：此正與上龍湫相應。舊引張衡《靈憲》，謂始終以蝦蟆事爲比，殊於上意不合。」
吳見思曰：「久之復歸深淵，仍化爲虯龍矣。」
王洙曰：「初秦漢別給事黃門之職，後漢倂爲一官，故有給事黃門侍郎，掌從左右給事中使開通中外及諸王朝見於殿上，引王就坐，日暮入對青瑣門拜，故謂之夕郎。《宮闕簿》曰：『青瑣門在南宮。』」
周甸曰：「青瑣，禁中戶邊青鏤也。指郭給事。」
趙次公曰：「以明潤如玉，故比人之文采也。」（《分門集注》卷四引）
仇注：「《纂典》記相如見枚叔文，稱曰：『如珊瑚之鉤，璠璵之器，非世間尋常可見。』」
師曰：「郭給事能爲文章，如珊瑚之可貴。」（《黃氏◯補注》卷二引）
《洛陽伽藍記》：「魏高陽王雍，有姬修容，能爲淥水歌。」
淥水，古曲名。「淥」，一作「綠」。
師曰：「綠水，卽伯牙高山流水之音，後世制爲法曲，名曰綠水。言給事歌詩，清雅絕倫。聽者愁，莫能及也。終又敍給事文章收功之意。」（《黃氏◯補注》卷二引）
張遠曰：「此段極贊郭給事詩也。給還『奉同』二字。淥水曲亦不空下，暗貼靈湫。如岑參《和雪後早朝詩》：『聞道仙郎歌白雪』之類。」
浦注：「淥水曲，不必專指郭詩，總言兩人和歌靈湫，有無限深愁在。」
吳農祥曰：「言外見君臣驕侈，風俗日下，有朝不及夕之勢，故結云聽者愁者。」（《杜詩集評》卷一引）
仇注：「聽歌生愁，有感時事也。」

【評論】
朱鶴齡曰：此詩直陳溫湯事，而風刺自見。來必十月，譏其遊之非時也；溫泉浴日，譏其遊之不度也；閬風曠原北，以周穆崑崙譏其荒也。……詳觀李、杜詩意蓋不特醜詆祿山，其刺貴妃，亦婉而切矣。（《杜工部詩集輯注》卷三）
浦起龍曰：明皇每與妃子行幸湯泉，因而駐蹕靈湫，褻舉祀禮，詩乃紀其事，以爲諷也。浴湯泉是陪筆，幸靈湫是正文。（《讀杜心解》卷一之一）
吳農祥曰：鄭繼之以結語爲俗浮，蓋不讀而細繹之也。（《杜詩集評》卷一引）
邵長蘅曰：靈秀滉漭，實杜集之奇作。（《杜工部集五家評本》卷一引）
喬億曰：此篇前人多不喜之，或又稱是奇作，余謂窮極筆力，氣格蒼渾，退之不能到也。（《杜詩義法》卷上）

【備考】
關於「金蝦蟆」、「長黃虯」之異說
蔡夢弼曰：當盛明之世，天子在上，百妖爲之奔遁，何以蝦蟆得爲之殃也。甫旣述溫泉之幸，後敍遊潭祭龍，終寓意於祿山之亂，蓋傷楊貴妃養祿山爲義子，私通之，每年幸湯泉，爲祿山作生日，以金盆盛湯，祿山裸浴其中，貴妃佯爲慶誕之辰，百端取樂，明皇全不悟。按唐史，祿山爲范陽府節度，與楊國忠爭權，國忠表祿山必叛，玄宗不信。國忠謂帝幸溫泉，遣人召祿山，祿山必不來，以此驗之。帝如其言，使者至范陽，祿山曰此必國忠爲帝謀，召我，疑我不赴，今奔天子命，則國忠之謀，不攻自破。後祿山至溫泉，玄宗視祿山面大喜，國忠諫帝，命壯士縛之，不然必反。帝旣不疑祿山，貴妃復寵愛之，豈肯從其言而收縛之？謁帝罷，辭歸范陽，帝贈勞愈厚，遣歸鎭。祿山旣脫禍，騎駿馬一日一夜揮鞭疾驅行七百里，至范陽復反。坡陀，高大之貌，祿山腹大而漲，每行使人挽之乃動，乃作胡旋舞，其疾如風，故譬之金蝦䗫。金乃西方，祿山胡人，故云金蝦䗫。至尊，指玄宗也。王母，指貴妃也。明皇爲貴妃製羽衣霓裳，以象西王母之會。肅宗爲太子時，嘗諫玄宗云：「祿山有龍相，必反，宜早除之。」玄宗曰：「乃豬龍也。」虛無底，謂范陽也。祿山反，僞卽帝位，妄自尊大，故云金蝦蟆。然謁見溫泉者，蓋亦有由。謂帝驗國忠之言，以卜其來與不來，故曰「出見蓋有由。」及祿山至，玄宗乃歡喜而大笑。雖國忠諫命牡士收縛之，貴妃決不肯也。繼遣歸范陽，祿山遂反，豈非「復歸虛無底」，而「化作長黃虯」乎？甫恨不從國忠之言，是使祿山得以化龍，而符太子之諍也。（《杜工部草堂詩箋》卷十三）
張綖曰：金蝦蟆，必傳聞湫有此物，因借以喩祿山也。（《杜工部詩通》卷六）
錢謙益曰：金蝦蟆，《酉陽雜俎》：有人夜見月光屬於林中如疋布，尋視之，見一金背蝦䗫，疑是月中者。月中陰精，后妃之象，祿山諂約楊妃，誓爲子母，通宵禁掖，暱狎嬪嬙。和士開之出入臥內，方此爲疏；薊城侯之獲厠刑餘，又奚足尙。方諸蝦蟆之入月，詩人之託諭，不亦婉而章乎！長黃虯，《安祿山事蹟》：玄宗嘗夜宴祿山，祿山醉臥，化爲一黑豬而龍首，左右遽言之，玄宗曰：「此豬龍也，無能爲者。」祿山將入朝，乃令於溫泉爲祿山造宅，至溫泉賜浴，玄宗計日幸望春宮以待。十載正月一日，是祿山生日後三日，召祿山入內，貴妃以繡綳子縛祿山，令內人以綵輿舁之，歡呼動地。玄宗使人問之，報云貴妃與祿山作三日洗兒了，又綳祿山，是以歡笑。玄宗就觀之，大悅。十三載，祿山入朝，歸范陽。玄宗御望春亭，脫御服以賜之。祿山受之，驚懼不敢言，自謂先兆，恐復留之，遂疾驅出關，至淇門，順流而下，所至郡縣，合船夫持牽扳繩，立於岸上以待，至則牽之，日行三四百里。十四載，玄宗遣中使馮承威賚璽書召祿山曰：「與卿修得一湯沐，故令召卿至。十月，朕於華清宮待卿。」十一月，祿山起兵反。（《錢注杜詩》卷一）
朱鶴齡曰：金蝦蟆，陰類，主兵象。雜種爲陰，女戎爲陰。玄宗屢賜祿山湯浴，時將反范陽，故湫中應之。《新書·五行志》載：僖宗時童謠曰：「金色蝦蟆爭弩眼，翻卻曹州天下反。」此其證也。王母與至尊並舉，明是貴妃。貴妃從幸溫泉，上以湫水比瑤池，則此稱王母，尤當也。顧之笑，明言以刺之；不肯收，反言以譏之。不欲指斥宮中之事，故微其辭如此也。虛無底，卽湫水也。歸虛無而化黃虯，則言祿山之勢已成，猶豬龍而僭擬眞龍也。其憂亂之意，情見乎詞，當與《慈恩寺》「回首叫虞舜」數語，及《奉先詠懷》「凌晨過驪山」一段參看。
又曰：李翰曰：「陰蟲，蝦蟆也。」杜意謂祿山當如陰蟲伏處，今一旦憑藉口寵靈，窺竊神器，妄自意爲天矯飛天之物，豈非蝦蟆而化黃虯，上下失位者乎？蓋始終以蝦蟆事爲比也。（《杜工部詩集輯注》卷三）
今按：仇注轉引此條，徑作「王嗣奭曰」，査今本《杜臆》，無此語。或仇氏另據別本，或失檢。又郭曾炘《讀杜劄記》，轉引朱注，竟作「《杜臆》謂」，亦不詳其所據；或標點時，改「意」爲「臆」而致誤。
盧元昌曰：蝦蟆出，指祿山也；至尊笑，寵蝦蟆也；王母不收，縱蝦蟆也。蝦蟆，卽湫龍所變，始而擘石摧林，便有鼎沸中原之象，繼而復歸深淵，終成跋扈難制之形。考月中有金蝦蟆，乃蝕月者，月爲陰精，貴妃似之。祿山通宵禁中，是爲蝦蟆蝕月。玄宗以蝦蟆忽之，竟爲長虯難制。靈湫一篇眞曲突之諷。《易·大壯·九三》：「小人用」，湫龍例祿山無疑。（《杜詩闡》卷三）
何焯曰：《隋書·蕭吉傳》：房陵王爲太子，言東宮多鬼𩲐，鼠妖數見。上令吉詣東宮禳邪氣，於宣慈殿設神座，有迴風從艮地鬼門來，撲太子座。吉以桃湯葦火驅逐之，風出宮門而止。又謝土於未地，設壇於四門，置五帝座。於時至寒，有蝦蟆從西南來，入人門升赤帝座，還後人門而出，行數步，忽不見。上大異之，上言太子當不安位。（《義門讀書記·杜工部集》卷一）
今按：另王嗣奭、仇兆鰲、浦起龍亦主上說，以爲是爲始終以金蝦蟆、長黃虯比之祿山，然亦有以金蝦蟆比之楊貴妃者。
陳世鎔曰：《大平廣記》：唐高嘗患頭風，召名醫作於四方，終不能療。宮人有自陳世業醫術請修藥餌者，帝許之。初穿地置藥爐，忽有蝦蟆躍出，色如黃金，背有朱書「武」字，宮人不敢匿，奏之，帝頗驚異，遽命放於苑池。別穿地得蝦蟆如初，帝深以爲不祥，命殺之，宮人暴卒。後武后竟革命。詩正用此事，以武喩楊，言尤物天生將覆唐室，……楊妃之進，在十月幸華清時。此詩未及亂亡，公蓋預憂之也。（《求志居集》）
郭曾炘曰：張上若云：「湫龍移宅，當時或有其事，至金蝦蟆則全是寓意，公故作幻筆，以實合虛，使讀者不測，亦定哀微詞也。」此論近之，注家紛紛引證，姑存其說可耳。（《讀杜劄記》）

【永明校記】
➀《杜甫全集校注》此篇「豬」多作「猪」。
➁錢箋此段引文，分別出自《長安志》、《劇談錄》。《杜甫全集校注》所用引號混亂，已改正。
③楊注、鈕琇分屬二注語，《杜甫全集校注》所用引號混合二者。
=全====================================================
《全唐詩》7.2262,PDF7.41,《御製全唐詩》2379

【異文、夾注】
〖1〗奉同郭給事湯東靈湫作[驪山溫湯之東有龍湫]
〖東山氣濛鴻〗東山[卽驪山]氣鴻濛[一作濛鴻]
〖迹〗跡
〖廣原〗曠[一作廣]原[一作野]
〖沸天〗沸[一作拂]天
〖幽靈斯可佳〗幽靈[一作靈湫]斯[一作新]可佳[一作怪]
〖蒼江流〗蒼[一作滄]江流
〖淡偃蹇〗澹偃蹇
〖盪四溟〗蕩四溟
〖泱莽浮〗泱漭浮
〖鮫人獻微綃〗鮫[一作蛟]人獻微[一作徵]綃
〖曾祝沉豪牛〗曾祝[穆天子朝於燕然。奉璧南面。曾祝佐之。曾。重也。]沉豪牛
〖金蝦蟆〗金蝦蟆。[喻安祿山。]*
〖王母不遣收〗王母[唐人多以王母比貴妃]不肯[一作遣]收
〖黃虯〗黃虯[一作龍與虯]
〖飄飄〗飄飄[一作颻]
〖文采珊瑚鉤〗文彩珊瑚鉤

【永明校記】
《御製全唐詩》
〚3.1.2〛卽作即
〚5.1.3〛煮作煑
〚12.1.3〛瑤作瑶
〚16.2.3〛沉作沈
〚18.1.5〛蟆作蟇
〚19.2.4〛遣作肎
〚20.1.3〛虛作虚
〚21.1.4〛瑣作𤨏
〚21.1.5〛郎作郞
=奭====================================================
王嗣奭《杜臆》30,PDF83,39,PDF1.105,93,PDF1.213

【評論】
本題是湯東靈湫，乃湯泉東之靈湫，非湯泉也。故篇中詳述湫之改移，與龍之靈怪。而詠湯泉者，止有「陰火」數語，引起靈湫耳。天子爲祭龍而來，故有定期，而云「必十月」，其不錯明矣。而程大昌、邵二泉辨其不可專執十月，蓋誤以浴湯泉者證之故也。至簫鼓、異香，亦紀祭龍時事，故下文接以「獻微綃」、「沉豪牛」。而註者引湯泉中所設魚龍鳧雁，白香木船，以證瑤池、簫鼓等，誤之誤也。◯木玄虛《海賦》云：「陰火潛然。」杜之「陰火煮玉泉」本之，不知海水入夜，躍爲火光，非眞火也。卽杜用其語，亦非眞謂陰火煮之。邵子云：「有溫泉無寒火，謂陰能從陽，陽不能從陰。」語自不病。卽有陰火，如云蕭丘寒燄，亦出天成，非從陰使然。而引杜詩以駁宋儒，可乎？◯《詩歸》收此詩，特取「移因風雨秋」、「百祥奔盛明」兩語，「百祥」句因「奔」字而妙，至「移因風雨秋」，吾不知其佳也。◯「王命官屬休」，謂休沐以致祭。
《通》云：「金蝦蟆」必傳聞湫有此物，因借以喩祿山也。◯此詩舊譜天寶十二年作，此時祿山已隱然有反兆，而借蝦蟆以發之，似亦有理。觀「至尊顧之笑，王母不遣收」，語非無爲，但范德機因祿山而列之至德間則非矣。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.279,PDF1.352,四庫
=浦====================================================
浦起龍《讀杜心解》1.18,PDF1.117,早稻田2.16,哈佛82

【異文、夾注】
〖陰火煮玉泉〗陰火煑玉泉
〖閬風入轍迹〗閬風入轍跡
〖廣原延冥搜〗曠原延冥搜
〖沸天萬乘動〗沸[一作拂]天萬乘動
〖幽靈斯可佳〗幽靈斯[一作新]可佳
〖屈注蒼江流〗屈注滄[一作蒼]江流
〖翠旗淡偃蹇〗翠旗澹偃蹇
〖簫鼓盪四溟〗簫鼓蕩四溟
〖異香泱莽浮〗異香泱漭浮
〖王母不遣收〗王母不肯[一作遣]收
〖化作長黃虯〗化作長黃虯[同虬]

【注釋】
〖1〗湯，驪山湯泉也。靈湫當由異物破山而成。在泉之東，相去當不遠。朱注：公往奉先時作。
〖東山〗《述征記》：長安東則驪山。
〖宮殿〗《唐書》：驪山宮，天寶十載，改曰華清宮。
〖閬風〗《十洲記》：崑崙三角，其一角曰「閬風顚」。
〖廣原〗曠原，《穆天子傳》：自西王母之邦，北至於曠原之野。
〖用壯〗《易》：小人用壯。
〖翠旗淡偃蹇〗《七發》：翠旗偃蹇。
〖鮫人獻微綃〗《述異記》：鮫人，卽泉先也。南海出鮫綃紗，泉先潛織。
〖曾祝沉豪牛〗《穆天子傳》：天子大朝於燕然之山，奉璧南面，曾祝佐之。祝沉牛馬豕羊。
〖蝦蟆〗《埤雅》：一名蟾蜍，或作詹諸。
〖王母〗錢箋：唐人多以王母比貴妃。
〖虯〗《玉篇》：虯，無角龍也。
〖青瑣郎〗《漢舊儀》：給事黃門侍郎，每日暮，向青瑣門拜，謂之夕郎。
〖淥水〗朱注：《淥水》，古曲名。

【評論】
明皇每與妃子行幸湯泉，因而駐蹕靈湫，褻舉祀禮，詩乃紀其事以爲諷也。浴湯泉是陪筆，幸靈湫是正文。起八句，揭過浴泉事。「濛鴻」，淫氣也。「宮殿」，荒制也。「必十月」，頻也。「臨九州」，誇也。「陰火」二句，刻劃湯泉。「有時」二句，比擬褻浴。此下引入幸靈湫。「閬風」、「曠原」，借喻深切。「斯可怪」，一挑。「官屬休」，一頓。「初聞」以下，詳敍靈湫之由及臨觀親祀之事。「龍用壯」而曰「聞」，是與否未可知之詞也。自「擘石」移窟之後，其地遂有湫，其水可比瑤池等，此志湫之來歷也。「翠旗」至「莫能儔」，述臨祀之致異也。按錢箋：《長安志》：湯泉在陰盤故城東門外。貞觀中，乘輿自東門入。水暴漲，見物狀如豬，當上門臥。命有司致祭，其物起向北。開元八年，乘輿自南入。黑風從東北起，倏忽滿城，從官相失。時學士王翰作詞曰：「龍躍湯泉雲漸回，龍飛香殿氣還來。」又按《祿山事蹟》：帝宴祿山，祿山醉臥，化爲豬而龍頭。帝曰：「渠豬龍耳，無能爲也。」據此，則湫中之物，信爲祿山之應矣。明皇毫不知警。漫逞嬉遊，可歎也！故下文又幻出「蝦蟆」「化虯」一段以深惕之。考「金蝦蟆」乃月中触月之物。月，貴妃象也。祿山通宵禁中，宮闈濁亂，帝以寵貴妃故不問，「蝦蟆」亦舉其類歟？又《通鑑》：國忠言：「祿山必反，陛下試召之，必不來。」祿山聞命卽至，上益親信之。續遣歸范陽。祿山驚喜，疾驅出關。明年遂反。今詩曰：「至尊顧笑，」「王母不收。」意舉朝議收之，妃陰勸上縱遣之歟？噫！詞旨微矣。末帶和郭意。《淥水曲》，不必專指郭詩。總言兩人和歌靈湫，有無限深愁在。◯公有《天狗賦》，以類附錄。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》114,PDF184

【譯文】
〚〛

=今====================================================
張志烈主編《杜詩全集（今注本）》1.248,PDF314

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
仇1/279,校2/656,虎1/323,全114,新1/206,今1/248,趙1/262,臆44,心1/18,鏡105,銭1/29,洙0133,唐7/2262
