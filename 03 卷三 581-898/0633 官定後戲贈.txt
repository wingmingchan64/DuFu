0633 官定後戲贈[時免河西尉爲右衞率府兵曹]

不作河西尉，淒涼爲折腰。
老夫怕趨走，率府且逍遙。
耽酒須微祿，狂歌託聖朝。
故山歸興盡，回首向風飇。
=====================================================
〚〛
=粵====================================================
陳永明《杜甫全集粵音注音》

【注音】
官定後戲贈
gun1 ding6 hau6 hei3 zang6

不作河西尉，淒涼爲折腰。
bat1 zok3 ho4 sai1 wai3, cai1 loeng4 wai6 zit3 jiu1
仄仄平平仄，平平仄仄平
-----------------------------------------------------
老夫怕趨走，率府且逍遙。
lou5 fu1 paa3 ceoi1 zau2, leot6 fu2 ce2 siu1 jiu4
仄平仄平仄，仄仄仄平平
-----------------------------------------------------
耽酒須微祿，狂歌託聖朝。
daam1 zau2 seoi1 mei4 luk6, kong4 go1 tok3 sing3 ciu4
平仄平平仄，平平仄仄平
-----------------------------------------------------
故山歸興盡，回首向風飇。
gu3 saan1 gwai1 hing3 zeon6, wui4 sau2 hoeng3 fung1 biu1
仄平平仄仄，平仄仄平平

【韻部】
〚3.2.5〛腰：蕭韻
〚4.2.5〛遙：蕭韻
〚5.2.5〛朝：蕭韻
〚6.2.5〛飇：蕭韻

【體裁】
五律

【補充說明】

=蕭====================================================
蕭滌非主編《杜甫全集校注》2.633,djvu810

【異文、夾注】
〖1〗官定後戲贈[原注。時免河西尉爲右衛率府兵曹。]
〖逍遙〗逍遥
〖祿〗禄
〖回〗廻

【注釋】
黃鶴曰：「公十載獻賦，上令待詔集賢院試文章，十三載再進《封西嶽賦表》，尙云『一匹夫』，則其時未得官。改衞率府參軍，乃在十四年，所謂『昔罷河西尉，初興薊北師』是也。此詩當作於天寶十四年。方官未定時，公《贈崔於二學士詩》：『故山多藥物，欲整遺鄕旆。』而今詩云：『耽酒須微祿，狂歌託聖朝。故山歸興盡，回首向風飇。』蓋官已定也。」
胡震亨曰：「戲贈，自贈也。晚唐人有自貽自贈等題，本此。」《杜詩言志》卷二：「官定後，則前此之官未定可知也；官定後戲贈，則此官之定而不足爲定，亦可知也。」浦注：「此解嘲之什也，尉職爲人屬吏，率府定是間曹。」
《元和郡縣圖志·關內道二》：「同州，夏陽縣，古有莘國，漢郃陽縣之地。武德三年分郃陽於此置河西縣，在河之西，因以爲名。」
乾元三年改爲夏陽縣，治今陝西合陽縣東南夏陽。
《宋書·陶潛傳》：「爲彭澤令……郡遣督郵至縣，吏曰：『應束帶見之。』潛歎曰：『我豈能爲五斗米折腰向鄕里小兒！』卽日解印綬去職，賦《歸去來》。」
《新唐書·百官志》：「太子左右率府」，「元日、冬至，皇太子朝宮臣、諸方使，則率衞府之屬爲衞。」「兵曹參軍事、冑曹參軍事、騎曹參軍事各一人，從八品下。」「兵曹掌武官簿書，冑曹掌器械，公廨營繕。」
王洙曰：「老夫，自言也。謂州縣有趨走之勞，故怕之，率府閑曹，得自肆也。」
黃生曰：「此係東宮官屬，《荆南述懷詩》：『遲暮宮臣忝』，蓋爲此也。唐宋時人得擇官，尙得體羣臣之意。」
王嗣奭曰：「若論得錢，則爲尉頗不淒涼，其云淒涼者，爲折腰且怕趨走，不如率府兵曹且得逍遙。『逍遙』與『淒涼』反。」
對此句理解，頗有岐異。吳見思曰：「止因耽酒，而必待微祿，故且就率府；狂歌而願在朝廷，故不作河西尉也。」
盧元昌曰：「我平生耽酒，必資薄俸，率府雖微，彭澤酒錢不乏也。況我素志，常戀聖朝，若尉河西，身違魏闕，今居率府，庶不負我始願耳。」此爲一解釋。
王嗣奭曰：「率府之祿甚微，頗堪爲耽酒之須，而且得狂歌以自託於聖朝。謂朝廷不以狂歌爲罪也。」張溍曰：「耽酒句，是就率府之故；狂歌句，又幸時無忌諱，可以縱吟。」此爲又一解釋。
趙星海曰：「辭尉而就率府，但爲飲酒狂歌，原非其志可知矣。玩『且』字、『須』字，與末二句，不知幾費躊躇，不得已而始就此。」三說皆通，似以趙說最能會意詩人之幽衷焉。
趙汸曰：「今官已定，無復歸山之興，惟有臨風回首耳。」
王嗣奭曰：「曰『向風飇』，知率府亦非所欲，爲貧而仕，不得已也。不平之意，倶在言外。」
浦注：「時家在奉先」，「結言不得歸，言外正有不樂久居之情，官雖定，仍未得志耳。」
楊注曰：「言一官潦倒，歸計無時，惟有臨風歎息而已。」

【評論】
査愼行曰：屈身小就，絕無嗟卑之色。（《杜詩集評》卷七引）
張溍曰：寓諷而渾，爲唐諸家所不及，杜詩種種倶有，要以此爲最勝。（《讀書堂杜詩注解》卷二）
=全====================================================
《全唐詩》7.2402,PDF7.181,《御製全唐詩》2533

【異文、夾注】
〖回首向風飇〗回首向風飆
=名====================================================
《名家注評全唐詩》365,PDF423

【注釋】
〖折腰〗《晉書》：陶潛爲彭澤令，郡遣督郵至。吏白：「應束帶見之。」潛歎曰：「吾不能爲五鬥米折腰，拳拳事鄕里小兒。」卽解印，賦《歸去來詞》。
〖趨走〗猶奔走，指侍候上司。
〖率府〗卽右衞率府胄曹參軍。正八品下，掌器械、公廨營繕。
〖耽〗嗜好。

【評論】
趙汸《杜律趙注》：方官未定時，公《贈崔學士》詩云「故山多藥物」，「欲整還鄕旆」。今官已定，無復歸山之興，唯有臨風回首耳。
仇兆鰲《杜詩詳註》：公辭尉而就率府，蓋取逍遙自在，得以飲酒狂歌耳，然亦不得已而爲此，故有回首故山之慨。
=奭====================================================
王嗣奭《杜臆》38,PDF91,PDF1.121

【評論】
若論得錢，則爲尉頗不淒涼，其云「淒涼」者，爲折腰且怕趨走，不如率府兵曹且得逍遙，「逍遙」與「淒涼」反。率府之祿甚微，頗堪爲躭酒之需，而且得狂歌以自託於聖朝，謂朝廷不以狂歌爲罪也。正見逍遙處。初本欲歸，今得微祿，歸興遂盡，甘回首以向風飈耳。曰「向風飇」，知率府亦非所欲，爲貧而仕，不得已也。不平之意，具在言外。◯「贈」字有誤，當是「戲題」。
=====================================================
錢謙益《錢注杜詩》
=====================================================
顧宸《辟疆園杜詩註解》7.62
=====================================================
仇兆鰲《杜詩詳註》1.244,PDF1.317,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》112,PDF182

【譯文】
〚〛

=今====================================================
張志烈主編《杜詩全集（今注本）》1.238,PDF304

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/347,仇1/244,校2/633,虎1/280,全112,新1/180,今1/238,趙1/98,臆54,心2/359,鏡102,銭1/312,洙0955,唐7/2402
