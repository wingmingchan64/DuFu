0853 送從弟亞赴河西判官

南風作秋聲，殺氣薄炎熾。
盛夏鷹隼擊，時危異人至。
令弟草中來，蒼然請論事。
詔書引上殿，奮舌動天意。
兵法五十家，爾腹爲篋笥。
應對如轉丸，疏通略文字。
經綸皆新語，足以正神器。
宗廟尙爲灰，君臣俱下淚。
崆峒地無軸，青海天軒輊。
西極最瘡痍，連山暗烽燧。
帝曰大布衣，藉卿佐元帥。
坐看清流沙，所以子奉使。
歸當再前席，適遠作歷試。
須存武威郡，爲畫長久利。
孤峯石戴驛，快馬金纏轡。
黃羊飫不羶，蘆酒多還醉。
踴躍常人情，慘澹苦士志。
安邊敵何有？反正計始遂。
吾聞駕鼓車，不合用騏驥。
龍吟回其頭，夾輔待所致。
=粵====================================================
陳永明《杜甫全集粵音注音》

【注音】
送從弟亞赴河西判官
sung3 zung6 dai6 aa3 fu6 ho4 sai1 pun3 gun1

南風作秋聲，殺氣薄炎熾。
naam4 fung1 zok3 cau1 sing1, saat3 hei3 bok6 jim4 ci3
-----------------------------------------------------
盛夏鷹隼擊，時危異人至。
sing6 haa6 jing1 zeon2 gik1, si4 ngai4 ji6 jan4 zi3
-----------------------------------------------------
令弟草中來，蒼然請論事。
ling6 dai6 cou2 zung1 loi4, cong1 jin4 cing2 leon6 si6
-----------------------------------------------------
詔書引上殿，奮舌動天意。
ziu3 syu1 jan5 soeng6 din6, fan5 sit3 dung6 tin1 ji3
-----------------------------------------------------
兵法五十家，爾腹爲篋笥。
bing1 faat3 ng5 sap6 gaa1, ji5 fuk1 wai4 haap6 zi6
-----------------------------------------------------
應對如轉丸，疏通略文字。
jing3 deoi3 jyu4 zyun3 jyun4, so1 tung1 loek6 man4 zi6
-----------------------------------------------------
經綸皆新語，足以正神器。
ging1 leon4 gaai1 san1 jyu5, zuk1 ji5 zing3 san4 hei3
-----------------------------------------------------
宗廟尙爲灰，君臣俱下淚。
zung1 miu6 soeng6 wai4 fui1, gwan1 san4 keoi1 haa6 leoi6
-----------------------------------------------------
崆峒地無軸，青海天軒輊。
hung1 tung4 dei6 mou4 zuk6, cing1 hoi2 tin1 hin1 zi3
-----------------------------------------------------
西極最瘡痍，連山暗烽燧。
sai1 gik6 zeoi3 cong1 ji4, lin4 saan1 am3 fung1 seoi6
-----------------------------------------------------
帝曰大布衣，藉卿佐元帥。
dai3 joek6 daai6 bou3 ji1, zik6 hing1 zo3 jyun4 seoi3
-----------------------------------------------------
坐看清流沙，所以子奉使。
zo6 hon3 cing1 lau4 saa1, so2 ji5 zi2 fung6 si3
-----------------------------------------------------
歸當再前席，適遠作歷試。
gwai1 dong1 zoi3 cin4 zik6, sik1 jyun5 zok3 lik6 si3
-----------------------------------------------------
須存武威郡，爲畫長久利。
seoi1 cyun4 mou5 wai1 gwan6, wai6 waak6 coeng4 gau2 lei6
-----------------------------------------------------
孤峯石戴驛，快馬金纏轡。
gu1 fung1 sek6 daai3 jik6, faai3 maa5 gam1 cin4 bei3
-----------------------------------------------------
黃羊飫不羶，蘆酒多還醉。
wong4 joeng4 jyu3 bat1 zin1, lou4 zau2 do1 waan4 zeoi3
-----------------------------------------------------
踴躍常人情，慘澹苦士志。
jung2 joek6 soeng4 jan4 cing4, caam2 daam6 fu2 si6 zi3
-----------------------------------------------------
安邊敵何有？反正計始遂。
on1 bin1 dik6 ho4 jau5, faan2 zing3 gai3 ci2 seoi6
-----------------------------------------------------
吾聞駕鼓車，不合用騏驥。
ng4 man4 gaa3 gu2 ce1, bat1 hap6 jung6 kei4 kei3
-----------------------------------------------------
龍吟回其頭，夾輔待所致。
lung4 jam4 wui4 kei4 tau4, gaap3 fu6 doi6 so2 zi3

【韻部】
〚3.2.5〛熾：寘韻
〚4.2.5〛至：寘韻
〚5.2.5〛事：寘韻
〚6.2.5〛意：寘韻
〚7.2.5〛笥：寘韻
〚8.2.5〛字：寘韻
〚9.2.5〛器：寘韻
〚10.2.5〛淚：寘韻
〚11.2.5〛輊：寘韻
〚12.2.5〛燧：寘韻
〚13.2.5〛帥：寘韻
〚14.2.5〛使：寘韻
〚15.2.5〛試：寘韻
〚16.2.5〛利：寘韻
〚17.2.5〛轡：寘韻
〚18.2.5〛醉：寘韻
〚19.2.5〛志：寘韻
〚20.2.5〛遂：寘韻
〚21.2.5〛驥：寘韻
〚22.2.5〛致：寘韻

【體裁】
五古

【補充說明】
〚1〛從，從仇《註》讀去聲。參 https://jyut.net/query?q=從 。
〚12〛「瘡痍」、「烽燧」，部首對。
=典====================================================
《引典出處》

【注釋】
〖南風作秋聲〗
〖殺氣薄炎熾〗
〖盛夏鷹隼擊〗
〖時危異人至〗
〖令弟草中來〗
〖蒼然請論事〗
〖詔書引上殿〗
〖奮舌動天意〗
〖兵法五十家〗
〖爾腹爲篋笥〗
〖應對如轉丸〗
〖疏通略文字〗
〖經綸皆新語〗
〖足以正神器〗
〖宗廟尙爲灰〗
〖君臣俱下淚〗
〖崆峒地無軸〗
〖青海天軒輊〗
〖西極最瘡痍〗
〖連山暗烽燧〗
〖帝曰大布衣〗
〖藉卿佐元帥〗
〖坐看清流沙〗
〖所以子奉使〗
〖歸當再前席〗
〖適遠作歷試〗
〖須存武威郡〗
〖爲畫長久利〗
〖孤峯石戴驛〗
〖快馬金纏轡〗
〖黃羊飫不羶〗
〖蘆酒多還醉〗
〖踴躍常人情〗
〖慘澹苦士志〗
〖安邊敵何有〗
〖反正計始遂〗
〖吾聞駕鼓車〗
〖不合用騏驥〗
〖龍吟回其頭〗
〖夾輔待所致〗
=郭===================================================
郭知達《新刊校定集注杜詩》臺PDF1.261,中PDF3.119,四1068-79

【異文、夾注】
〖1〗送從弟亞赴安西判官
〖應對如轉丸〗應對如轉圓
〖疏通略文字〗踈通略文字
〖宗廟尙爲灰〗宗廟尚爲灰
〖君臣俱下淚〗君臣俱[一作皆]下淚
〖適遠作歷試〗適遠非歷試
〖爲畫長久利〗爲畫長乆利
〖孤峯石戴驛〗孤峰石戴驛
〖龍吟回其頭〗龍吟迴其頭

【注釋】
〖1〗一云河西。鮑云：亞字次公。肅宗在靈武，上書論當世事，擢校書郎。杜鴻漸節度河西，奏署幕府，故詩云：令弟草中來，蒼然請論事。
〖殺氣薄炎熾〗南風作秋聲，言當生育而有肅殺。◯趙云：南風，夏曰之風也。而作秋聲，故肅殺之氣倚薄炎熾也。
〖時危異人至〗趙云：《月令》又云：立秋之日，鷹隼擊。今節候當盛夏而鷹隼繫，則有所搏取，不得不擊。譬之時危亂則須異人，故異人自然未至也。異人，正指其弟亞矣。《後漢》：王朗還許下，人稱其才進。或曰：不遇異人，當得異書。問之，果得王充《論衡》之益。
〖蒼然請論事〗趙云：古詩：濟濟令弟。而謝靈運《酬從弟惠連》曰：末路値令弟。
〖奮舌動天意〗言君意爲之回動也。《解嘲》云：伸其舌而奮其筆。
〖爾腹爲篋笥〗兵法，見《前漢·藝文志》。邊韶，腹便便，五經笥。◯趙云：《前漢·藝文志》有兵權謀十三家，兵形勢十一家，陰陽十六家，兵技巧十三家，總曰凡兵書五十三家，七百九十篇，圖四十三卷也。
〖應對如轉丸〗漢祖：從諫若轉圓。◯《杜補遺》：《開元遺事》：張九齡每與賓客議論，滔滔不竭，如下坂走丸，時人服其俊辯。
〖經綸皆新語〗《易·屯》：君子以經綸。陸賈造《新語》。《老子》：天下神器。
〖君臣俱下淚〗九廟爲賊所焚也。◯趙云：安慶緒盡焚九廟也。
〖青海天軒輊〗崆峒，見《自京赴奉先縣》詩注，言天地未安也。◯《杜補遺》：《詩》：戎車旣安，如輊如軒。《馬援傳》：居前不能令人輊，居後不能令人軒。注：軒輊，輕重也。軒輊，則或輕或重，低昂而不安矣。
〖連山暗烽燧〗漢制，有寇則舉烽燧。相如《諭蜀文》曰：烽舉燧燔。《杜補遺》：《唐六典》曰：唐鎭戍烽候所至，大率相去三十里。其逼邊者，築城以置之。其放煙有一炬至三炬者。每日初夜舉一炬，謂之平安火，餘則隨其賊多少而爲差。《光武紀》：修熢燧。注：《前書音義》曰：邊方備警急，作土臺，臺上作桔槔，頂上有兜零，以薪草置其中，常低之，有寇卽燃火，舉之以相告，曰烽。又多積薪，寇至卽燔之，望其煙，曰燧。晝則燔燧，夜則舉烽。《廣雅》言：兜零，籠也。◯趙云：《季布傳》：瘡痍未瘳。
〖帝曰大布衣〗布衣，韋帶之士。新添：《左傳》：衞文公大布之衣，大帛之冠。
〖藉卿佐元帥〗謂杜鴻漸。
〖所以子奉使〗《書》曰：西被於流沙。疏：流沙，西境最遠者也。而《地理志》以流沙爲張掖居延澤是也。計三危在居延之西，太遠矣，《志》言非也。◯趙云：流沙，亦西邊地名。《書》曰：西被於流沙。則在西之遠處，皆因吐蕃之亂而言之。
〖歸當再前席〗文帝前席賈生。注：漸促近聽說。
〖適遠作歷試〗舜歷試諸難。
〖反正計始遂〗高祖撥亂世而反之正。◯趙云：此一段又期以安邊敵何有，正言吐蕃何足平哉！當念天子反正，車駕歸長安，方爲計遂也。
〖不合用騏驥〗《杜補遺》：《後漢·循吏傳》曰：建武十三年，異國有獻名馬者，曰行千里。又進寶劍，價兼百金。詔以馬駕鼓車，劍賜騎士。建武乃光武年號。
〖夾輔待所致〗《左傳》：夾輔周室。◯趙云：公意言以亞爲安西判官，特使騏驥駕鼓車耳，故馬回頭，所望在夾輔天子也。龍吟，指言騏驥。
=蕭====================================================
蕭滌非主編《杜甫全集校注》2.853,djvu1030

【異文、夾注】
〖疏〗踈
〖黃羊〗黄羊
〖回〗廻
〖尙〗尚
=全====================================================
《全唐詩》7.2273,PDF7.52,《御製全唐詩》2391

【異文、夾注】
〖1〗送從弟亞赴安西[一作河西]判官[杜亞字次公。京兆人。肅宗在靈武。上書論時政。授校書郎。時杜鴻漸節度河西。辟爲從事。]
〖蒼然請論事〗蒼然[一作茫]請論事
〖應對如轉丸〗應對如轉丸[一作圓]
〖君臣俱下淚〗君臣俱[一作皆]下淚
〖青海天軒輊〗青[一作清]海天軒輊。[一作䡹。見潘岳賦。]*
〖適遠作歷試〗適遠非歷[一作虛]試
〖蘆酒多還醉〗蘆[一作魯]酒多還醉
=奭====================================================
王嗣奭《杜臆》52,PDF105,62,PDF1.152

【評論】
此詩起束俱作非常語，似其人有足望者。◯按《月令》：「六月鷹始摯。」「盛夏鷹隼擊」本此。◯「帝曰大布衣」，須溪疑「曰」字誤，非也。下云「藉卿佐元帥」，正述帝語。「大布衣」不知所出，豈謂亞乃布衣中非常者耶？「坐看清流沙」，申言帝意如此。◯「孤峯石戴驛」，亦征途之勝。此四句起下「踴躍」。而「踴躍」四句，深致規諷，謂踴躍而往，不過恆人之情，須慘澹苦志，期於安邊反正，而計始稱遂也。人多能言而行不副，故再三致意。又謂鼓車之馬，觀美而已，何用騏驥？「龍」指杜節度，方迴頭以待汝之夾輔，不可不勉也。後篇「龍怒拔老湫」，註引《樂錄》云：「蚩尤率魑魅與皇帝戰涿鹿，帝乃命吹角爲龍以禦之。」正此詩「龍吟」之解。若以解「龍怒」，遠矣。◯遵評：「雄心銳氣，奮發飛騰，而造語雕字，妙出筆墨陶冶之外。」
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.364,PDF1.437,四庫
=浦====================================================
浦起龍《讀杜心解》1.37,PDF1.136,早稻田2.29,哈佛95

【異文、夾注】
〖應對如轉丸〗應對如轉丸[一作圓]
〖〗
〖〗
〖〗
〖〗
〖〗

【注釋】
〖〗
〖〗
〖〗
〖〗
〖〗
〖〗

【評論】
此篇起四結四，中只作一片讀。◯起四，興而此也，手法又別。「異人」二字，一篇標目。「蒼然」，便是「異人」氣色。富腹笥而略文字，不爲書縛，才是善讀書人。「宗廟」二句，本是陪筆，卻是結處伏筆。「石戴驛」，是送別處。「金纏轡」，是行客裝。自「令弟」至「計始遂」，大意言從弟異才挺出，故以西陲危地，簡任責成。而亞卽慷慨登程，知其有安邊成算也。結四，神龍掉尾。言遠地小官，非所以屈「異人」。卽日成功歸國，乃勳當在王室耳。《杜臆》云：起結皆用此興，英矯不凡。◯胡夏客曰：送韋、送樊、送亞三詩，感慨悲壯，使懦氣亦奮。宜其躬遇中興。此聲音之通乎時命者也。愚按所論極允。盧世㴶亦云：但俱不及長孫篇。不知何分去取。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》159,PDF229

【譯文】
〚〛

=今====================================================
張志烈主編《杜詩全集（今注本）》1.339,PDF405

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/495,仇1/364,校2/853,虎1/432,全159,新1/277,今1/339,趙1/194,臆76,心1/37,鏡144,銭1/52,洙0236,唐7/2273
