0715 白水縣崔少府十九翁高齋三十韻[天寶十五載五月作]

客從南縣來，浩蕩無與適。
旅食白日長，況當朱炎赫。
高齋坐林杪，信宿遊衍闃。
清晨陪躋攀，傲睨俯峭壁。
崇岡相枕帶，曠野懷咫尺。
始知賢主人，贈此遣愁寂。
危階根青冥，曾冰生淅瀝。
上有無心雲，下有欲落石。
泉聲聞復息，動靜隨所擊。
鳥呼藏其身，有似懼彈射。
吏隱道情性，茲焉其窟宅。
白水見舅氏，諸公乃仙伯。
杖藜長松陰，作尉窮谷僻。
爲我炊彫胡，逍遙展良覿。
坐久風頗愁，晚來山更碧。
相對十丈蛟，欻翻盤渦拆。
何得空裏雷，殷殷尋地脈。
煙氛藹𡺚崒，魍魎森慘戚。
崑崙崆峒顚，回首如不隔。
前軒頹反照，巉絕華岳赤。
兵氣漲林巒，川光雜鋒鏑。
知是相公軍，鐵馬雲霧積。
玉觴淡無味，胡羯豈強敵。
長歌激屋梁，淚下流衽席。
人生半哀樂，天地有順逆。
慨彼萬國夫，休明備征狄。
猛將紛塡委，廟謀蓄長策。
東郊何時開？帶甲且未釋。
欲告清宴罷，難拒幽明迫。
三歎酒食傍，何由似平昔？
=====================================================
〚〛
=粵====================================================
0715 白水縣崔少府十九翁高齋三十韻
baak6 seoi2 jyun6 ceoi1 siu3 fu2 sap6 gau2 jung1 gou1 zaai1 saam1 sap6 wan5

客從南縣來，浩蕩無與適。（陌韻）
haak3 cung4 naam4 jyun6 loi4, hou6 dong6 mou4 jyu5 sik1
-----------------------------------------------------
旅食白日長，況當朱炎赫。（陌韻）
leoi5 sik6 baak6 jat6 coeng4, fong3 dong1 zyu1 jim4 haak1
-----------------------------------------------------
高齋坐林杪，信宿遊衍闃。（錫韻）
gou1 zaai1 zo6 lam4 miu5, seon3 suk1 jau4 jin2 gwik1
-----------------------------------------------------
清晨陪躋攀，傲睨俯峭壁。（錫韻）
cing1 san4 pui4 zai1 paan1, ngou6 ngai6 fu2 ciu3 bik1
-----------------------------------------------------
崇岡相枕帶，曠野懷咫尺。（陌韻）
sung4 gong1 soeng1 zam2 daai3, kwong3 je5 waai4 zi2 cek3
-----------------------------------------------------
始知賢主人，贈此遣愁寂。（錫韻）
ci2 zi1 jin4 zyu2 jan4, zang6 ci2 hin2 sau4 zik6
-----------------------------------------------------
危階根青冥，曾冰生淅瀝。（錫韻）
ngai4 gaai1 gan1 cing1 ming4, cang4 bing1 sang1 sik1 lik6
-----------------------------------------------------
上有無心雲，下有欲落石。（陌韻）
soeng6 jau5 mou4 sam1 wan4, haa6 jau5 juk6 lok6 sek6
-----------------------------------------------------
泉聲聞復息，動靜隨所擊。（錫韻）
cyun4 seng1 man4 fuk6 sik1, dung6 zing6 ceoi4 so2 gik1
-----------------------------------------------------
鳥呼藏其身，有似懼彈射。（陌韻）
niu5 fu1 cong4 kei4 san1, jau5 ci5 geoi6 daan6 jik6
-----------------------------------------------------
吏隱道情性，茲焉其窟宅。（陌韻）
lei6 jan2 dou6 cing4 sing3, zi1 jin4 kei4 fat1 zaak6
-----------------------------------------------------
白水見舅氏，諸公乃仙伯。（陌韻）
baak6 seoi2 gin3 kau5 si6, zyu1 gung1 naai5 sin1 baak3
-----------------------------------------------------
杖藜長松陰，作尉窮谷僻。（陌韻）
zoeng6 lai4 coeng4 cung4 jam1, zok3 wai3 kung4 guk1 pik1
-----------------------------------------------------
爲我炊彫胡，逍遙展良覿。（錫韻）
wai6 ngo5 ceoi1 diu1 wu4, siu1 jiu4 zin2 loeng4 dik6
-----------------------------------------------------
坐久風頗愁，晚來山更碧。（陌韻）
zo6 gau2 fung1 po2 sau4, maan5 loi4 saan1 gang3 bik1
-----------------------------------------------------
相對十丈蛟，欻翻盤渦拆。（陌韻）
soeng1 deoi3 sap6 zoeng6 gaau1, fat1 faan1 pun4 wo1 caak3
-----------------------------------------------------
何得空裏雷，殷殷尋地脈。（陌韻）
ho4 dak1 hung1 leoi5 leoi4, jan1 jan1 cam4 dei6 mak6
-----------------------------------------------------
煙氛藹崷崪，魍魎森慘戚。（錫韻）
jin1 fan1 oi2 cau4 zeot1, mong5 loeng5 sam1 caam2 cik1
-----------------------------------------------------
崑崙崆峒顚，回首如不隔。（陌韻）
kwan1 leon4 hung1 tung4 din1, wui4 sau2 jyu4 bat1 gaak3
-----------------------------------------------------
前軒頹反照，巉絕華岳赤。（陌韻）
cin4 hin1 teoi4 faan2 ziu3, caam4 zyut6 waa4 ngok6 cek3
-----------------------------------------------------
兵氣漲林巒，川光雜鋒鏑。（錫韻）
bing1 hei3 zoeng3 lam4 lyun4, cyun1 gwong1 zaap6 fung1 dik1
-----------------------------------------------------
知是相公軍，鐵馬雲霧積。（陌韻）
zi1 si6 soeng3 gung1 gwan1, tit3 maa5 wan4 mou6 zik1
-----------------------------------------------------
玉觴淡無味，胡羯豈強敵。（錫韻）
juk6 soeng1 daam6 mou4 mei6, wu4 kit3 hei2 koeng4 dik6
-----------------------------------------------------
長歌激屋梁，淚下流衽席。（陌韻）
coeng4 go1 gik1 uk1 loeng4, leoi6 haa6 lau4 jam6 zik6
-----------------------------------------------------
人生半哀樂，天地有順逆。（陌韻）
jan4 sang1 bun3 oi1 lok6, tin1 dei6 jau5 seon6 jik6
-----------------------------------------------------
慨彼萬國夫，休明備征狄。（錫韻）
koi3 bei2 maan6 gwok3 fu1, jau1 ming4 bei6 zing1 dik6
-----------------------------------------------------
猛將紛塡委，廟謀蓄長策。（陌韻）
maang5 zoeng1 fan1 tin4 wai2, miu6 mau4 cuk1 coeng4 caak3
-----------------------------------------------------
東郊何時開？帶甲且未釋。（陌韻）
dung1 gaau1 ho4 si4 hoi1, daai3 gaap3 ce2 mei6 sik1
-----------------------------------------------------
欲告清宴罷，難拒幽明迫。（陌韻）
juk6 gou3 cing1 jin3 baa6, naan4 keoi5 jau1 ming4 bik1
-----------------------------------------------------
三歎酒食傍，何由似平昔？（陌韻）
saam1 taan3 zau2 sik6 pong4, ho4 jau4 ci5 ping4 sik1

射，入聲。
=蕭====================================================
蕭滌非主編《杜甫全集校注》2.715,djvu892

【異文、夾注】
〖階〗堦
〖茲〗兹
〖陰〗隂
〖遙〗遥
〖脈〗脉
〖顚〗顛
〖回〗廻
〖絕〗絶
〖豈強敵〗豈强敵
〖歌〗謌
〖慨〗慨
〖塡〗填

=全====================================================
《全唐詩》7.2266,PDF7.45,《御製全唐詩》2383

【異文、夾注】
〖1〗白水[卽奉先]縣崔少府十九翁高齋三十韻[原注。天寶十五載五月作。]
〖信宿遊衍闃〗信宿游衍闃
〖曠野懷咫尺〗曠野懷[一作迴。一作迥。]咫尺
〖泉聲聞復息〗泉聲聞復急[一作息]
〖動靜隨所擊〗動靜隨所擊[一作激]
〖吏隱道情性〗吏隱道[一作適。一作通。一作識。]性情
〖諸公乃仙伯〗諸翁乃仙伯
〖爲我炊彫胡〗爲我炊雕胡
〖坐久風頗愁〗坐久風頗愁[一作怒]
〖欻翻盤渦拆〗欻翻盤渦坼
〖煙氛藹𡺚崒〗煙氛[一作氣]藹崷[一作⿰，從山嗇聲（左山右嗇），統一碼缺]崪
〖回首如不隔〗回首如[一作知]不隔
〖前軒頹反照〗前軒頹[一作摧]反照
〖知是相公軍〗知是相公軍。[天寶十四載。祿山反。拜哥舒翰爲兵馬副元帥以討祿山。明年正月。加同平章事。]*
〖鐵馬雲霧積〗鐵馬雲[一作煙]霧積
〖休明備征狄〗休明備征狄[一作敵]
〖帶甲且未釋〗帶甲且來[一作未]釋
〖欲告清宴罷〗欲告清宴罷[一作疲]
〖三歎酒食傍〗三歎酒食旁

=====================================================
王嗣奭《杜臆》
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》
=浦====================================================
浦起龍《讀杜心解》1.25,PDF1.124,早稻田2.21,哈佛87

【異文、夾注】
〖1〗白水崔少府十九翁高齋三十韻
〖信宿遊衍闃〗信宿游衍闃
〖曠野懷咫尺〗曠野迴[一作迥]咫尺
〖危階根青冥〗危階根青㝠
〖動靜隨所擊〗動靜隨所激
〖吏隱道情性〗吏隱適情性
〖諸公乃仙伯〗諸翁乃仙伯
〖杖藜長松陰〗杖藜長松下
〖爲我炊彫胡〗爲我炊雕胡
〖坐久風頗愁〗坐久風頗怒[一作愁]
〖欻翻盤渦拆〗歘翻盤渦坼
〖崑崙崆峒顚〗崑崙崆峒巓
〖前軒頹反照〗前軒頹[一作摧]反照
〖巉絕華岳赤〗巉絕華嶽赤
〖鐵馬雲霧積〗鐵馬雲[一作煙]霧積
〖淚下流衽席〗淚下流袵席
〖休明備征狄〗休明備征狄[一作敵]

【注釋】
〖1〗鶴注：十五載夏，公自奉先來依舅氏崔十九。
〖南縣〗纂《寰宇記》：後魏分白水縣，置南白水縣。南縣後改蒲城，蒲城卽奉先舊名。
〖諸公乃仙伯〗仇注：崔翁作尉，諸舅在焉。
〖爲我炊彫胡〗《風賦》：主人之女，爲臣炊雕胡之飯。
〖鐵馬雲霧積〗《唐書》：祿山反，以哥舒翰爲太子先鋒兵馬元帥。明年正月，進位尙書左僕射。朱注：時翰統兵二十萬守潼關。潼關屬華州，與白水近，故見兵氣之盛如此。按：白水去潼關且四百里，安得云近？亦遙相虛摹之詞耳。
〖東郊何時開〗《書序》：淮夷徐戎並興，東郊不開。
〖幽明〗幽明卽晦明。

【評論】 
祗是相依舅氏高齋清宴之詩耳，中有無窮比例，無數波瀾，遂令人莫窮其涯際。粗分之，凡四段：首從來踪說到贈齋爲寓，虛合崔翁。次從齋景說到設飧相待，明點崔翁。又次從「坐久」境遷，寫出感發深情。末則就情悲徹宴，反顧崔翁見款。此其大略也。細繹之。憂危之切慮，避亂之孤踪，兵形勝負之機，世運循環之望，幷集於客齋朋宴之餘。然其寫時危而引避也，但借齋頭之景形之。當暑而境反凜冽，則「泉息」「鳥藏」，皆是匿跡之影像矣。是「危階根清冥」一段意境也。其寫兵形與世運也，亦借坐久風急，顯出賊勢猖狂。旋又借高軒望嶽，摹擬出官軍勢盛以壓之。而後申之以在亂思治之情，以致其三歎焉。是「坐久風頗怒」至末一段意境也。要之，無限意境，總攝於開首之「浩蕩無與適」，結尾之「何由似平昔」兩句中。而前之「炊雕胡」、後之「罷清宴」，又其照應關目處。噫！如此詩，吾亦歎知之者鮮矣。
=====================================================
楊倫《杜詩鏡銓》
=====================================================
韓成武、張志民《杜甫詩全譯》
=今====================================================
張志烈主編《杜詩全集（今注本）》1.271,PDF337

【異文、夾注】
〖1〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/414，仇1/299，校2/715，虎1/345，全126，新1/221，今1/271，趙1/157，臆58，心1/25，鏡116，銭1/38，洙0140，唐7/2266
