0710 送率府程錄事還鄕[程攜酒饌相就取別]

鄙夫行衰謝，抱病昏妄集。
常時往還人，記一不識十。
程侯晚相遇，與語才傑立。
薰然耳目開，頗覺聰明入。
千載得鮑叔，末契有所及。
意鍾老柏青，義動修蛇蟄。
若人可數見，慰我垂白泣。
告別無淹晷，百憂復相襲。
內愧突不黔，庶羞以賙給。
素絲挈長魚，碧酒隨玉粒。
途窮見交態，世梗悲路澀。
東風吹春冰，泱莽后土濕。
念君惜羽翮，旣飽更思戢。
莫作翻雲鶻，聞呼向禽急。
=====================================================
〚〛
=粵====================================================
陳永明《杜甫全集粵音注音》

【注音】
送率府程錄事還鄕
sung3 leot6 fu2 cing4 luk6 si6 waan4 hoeng1

鄙夫行衰謝，抱病昏妄集。
pei2 fu1 hang4 seoi1 ze6, pou5 bing6 fan1 mong5 zaap6
-----------------------------------------------------
常時往還人，記一不識十。
soeng4 si4 wong5 waan4 jan4, gei3 jat1 bat1 sik1 sap6
-----------------------------------------------------
程侯晚相遇，與語才傑立。
cing4 hau4 maan5 soeng1 jyu6, jyu5 jyu5 coi4 git6 lap6
-----------------------------------------------------
薰然耳目開，頗覺聰明入。
fan1 jin4 ji5 muk6 hoi1, po2 gok3 cung1 ming4 jap6
-----------------------------------------------------
千載得鮑叔，末契有所及。
cin1 zoi3 dak1 baau6 suk1, mut6 kai3 jau5 so2 kap6
-----------------------------------------------------
意鍾老柏青，義動修蛇蟄。
ji3 zung1 lou5 paak3 cing1, ji6 dung6 sau1 se4 zat6
-----------------------------------------------------
若人可數見，慰我垂白泣。
joek6 jan4 ho2 sou3 gin3, wai3 ngo5 seoi4 baak6 jap1
-----------------------------------------------------
告別無淹晷，百憂復相襲。
gou3 bit6 mou4 jim1 gwai2, baak3 jau1 fuk6 soeng1 zaap6
-----------------------------------------------------
內愧突不黔，庶羞以賙給。
noi6 kwai5 dat6 bat1 kim4, syu3 sau1 ji5 zau1 kap1
-----------------------------------------------------
素絲挈長魚，碧酒隨玉粒。
sou3 si1 kit3 coeng4 jyu4, bik1 zau2 ceoi4 juk6 lap1
-----------------------------------------------------
途窮見交態，世梗悲路澀。
tou4 kung4 gin3 gaau1 taai3, sai3 gang2 bei1 lou6 sap1
-----------------------------------------------------
東風吹春冰，泱莽后土濕。
dung1 fung1 ceoi1 ceon1 bing1, ong2 mong5 hau6 tou2 sap1
-----------------------------------------------------
念君惜羽翮，旣飽更思戢。
nim6 gwan1 sik1 jyu5 hat6, gei3 baau2 gang3 si1 cap1
-----------------------------------------------------
莫作翻雲鶻，聞呼向禽急。
mok6 zok3 faan1 wan4 gwat1, man4 fu1 hoeng3 kam4 gap1

【韻部】
〚3.2.5〛集：緝韻
〚4.2.5〛十：緝韻
〚5.2.5〛立：緝韻
〚6.2.5〛入：緝韻
〚7.2.5〛及：緝韻
〚8.2.5〛蟄：緝韻
〚9.2.5〛泣：緝韻
〚10.2.5〛襲：緝韻
〚11.2.5〛給：緝韻
〚12.2.5〛粒：緝韻
〚13.2.5〛澀：緝韻
〚14.2.5〛濕：緝韻
〚15.2.5〛戢：緝韻
〚16.2.5〛急：緝韻

【體裁】
五古

【補充說明】
〚8.2.5〛蟄，從虫執聲，直立切。古音的韻尾應該是 -p，不是 -t。粵語沒保留這個韻尾。
〚13.2.5〛澀，緝韻，讀 sap1/saap3,不讀 gip3。

【其他】
澹泞，daam6 cyu5，澄澈；水停貌。「泞」，《集韻》丈呂切，非「濘」之簡體字。
=辭====================================================
《辭典釋義》

【注釋】
〖內愧突不黔〗《漢典》：黔突：因炊爨而熏黑了的煙囪。
=典====================================================
《引典出處》

【注釋】
〖鄙夫行衰謝〗
〖抱病昏妄集〗
〖常時往還人〗
〖記一不識十〗
〖程侯晚相遇〗
〖與語才傑立〗
〖薰然耳目開〗
〖頗覺聰明入〗
〖千載得鮑叔〗
〖末契有所及〗
〖意鍾老柏青〗
〖義動修蛇蟄〗
〖若人可數見〗
〖慰我垂白泣〗
〖告別無淹晷〗
〖百憂復相襲〗
〖內愧突不黔〗
〖庶羞以賙給〗
〖素絲挈長魚〗
〖碧酒隨玉粒〗
〖途窮見交態〗
〖世梗悲路澀〗
〖東風吹春冰〗
〖泱莽后土濕〗
〖念君惜羽翮〗
〖旣飽更思戢〗
〖莫作翻雲鶻〗
〖聞呼向禽急〗
=郭===================================================
郭知達《新刊校定集注杜詩》臺PDF1.242,中PDF3.80,四1068-71

【異文、夾注】
〖1〗送率府程録事還鄉[程携酒饌相就取別]
〖意鍾老柏青〗意鍾[一作中]老栢青
〖義動修蛇蟄〗義動脩虵蟄
〖告別無淹晷〗生別無淹晷
〖庶羞以賙給〗庶羞[一云明似]以賙給
〖素絲挈長魚〗素𢇁挈長魚
〖世梗悲路澀〗𠀍梗悲路澁

【注釋】
〖鄙夫行衰謝〗鄙，賤也。自稱，故曰鄙夫。趙云：《論語》：鄙夫問於我。
〖與語才傑立〗徐稚：角立傑出。
〖薰然耳目開〗趙云：《莊子》：薰然慈仁，謂之君子。
〖末契有所及〗管仲與鮑叔爲友。
〖義動修蛇蟄〗《易》：龍蛇之蟄。
〖若人可數見〗謝靈運：平生疑若人，通蔽互相妨。新添：《語》：君子哉若人，尙德哉若人。
〖慰我垂白泣〗謝靈運：戚戚感物態，星星白髮垂。◯趙云：《杜欽傳》：紀陽侯與欽子業書曰：誠哀老姊垂白。注：師古曰：垂白者，言白髮下垂也。
〖百憂復相襲〗見第一卷《登慈恩寺塔》注。
〖內愧突不黔〗《文子》曰：墨子無黔突，孔子無暖席。揚雄曰：孔席不暖，墨突不黔。巨炎切。
〖碧酒隨玉粒〗薛云：右按歷城北有使君林，魏正始中，鄭公慤三伏之際，率賓僚避暑於此。取大蓮葉盛酒，以簪刺葉，令與大柄通，屈莖輪囷如象鼻，傳噏之，名碧筒酒，以蓮莖得名。此言碧酒，乃酒之色，非碧筒也。《酒譜》曰：安期先生與神女會於圜丘，酣玄碧之酒。
〖途窮見交態〗阮籍詩：途窮能無慟。鄭當時：一貧一富，乃知交態。
〖世梗悲路澀〗潘正叔詩：世故尙未夷，崤函方險澀。
〖泱莽后土濕〗謝玄暉：晨光復泱莽。《月令》：東風解凍，魚上冰。宋玉《九辯》：皇天淫溢而秋霖兮，后土何時乎得乾。泱漭，澹泞也。
〖聞呼向禽急〗趙云：昔人言鷹曰：飢則附人，飽則飛去。今云惜羽翮，則飽而不復飛往也。末句則又戒之以莫聞人之所呼，而急於向禽，又以終其惜羽翮之義。
=蕭====================================================
蕭滌非主編《杜甫全集校注》2.710,djvu887

【異文、夾注】
〖1〗送率府程録事還鄉[程携酒饌相就取别]
〖昏妄集〗昬妄集
〖柏〗栢
〖別〗别
〖澀〗澁
〖旣〗既

【注釋】
黃鶴曰：「詩云：『世梗悲路澀，東風吹春冰。』當是乾元元年在諫省時作。」
仇注：「據詩云：『內愧突不黔』，則非為拾遺矣，當是天寶十五年春作。」
仇説爲是。《新唐書·百官志》：「太子左右率府，錄事參軍事各一人，從八品上。」
按：公亦任職率府，與程當係同僚，程擬還鄉，攜酒饌相就取別，故送以詩云。
王洙曰：「鄙，賤也。自稱故曰鄙夫。」
甫自謙之詞。
行，將也。《漢書·彭宣傳》：「臣資性淺薄，年齒老眊，數伏疾病，昏亂遺忘。」
《南史·劉顯傳》：「沈約曰：『老夫昏忘，聊記數事，不可至十。』」
單復曰：「自言衰老多病，昏妄交集，故平常交往之人亦不能記憶。」
仇注：「才傑立，才氣卓立也。」
邵寶曰：「薰然，公自幸見程，如香草薰人，聰明頓啓也。」
《韓詩外傳》卷七：「齊桓公得管仲、隰朋」，「桓公曰：『吾得二子也，吾目加明，吾耳加聰。』」
王嗣奭曰：「起來寫出倚老賣老，情狀如畫，而轉到『薰然耳目開』，妙有情致。」
《史記·管仲列傳》：「管仲曰：『生我者父母，知我者鮑子也。』」
杜甫《八哀詩》：「伊昔臨淄亭，酒酣託末契。」
末契，自謙之詞，謂居友人之末位也。
單復曰：「言我得程侯以託末契，若管仲之得鮑叔。」
邵寶曰：「管仲與鮑叔交，誠千載一得者，而公自言至老得如管鮑之交，喜見程侯之深也。」
《易·繫辭下》：「龍蛇之蟄，以存身也；精義入神，以致用也。」
仇注：「意鍾青柏，言交情長久；義動蟄蛇，言豪氣激發，此正可方鮑叔處。」
若人，猶言此人，指程。數，頻數也。
鮑照《擬古詩》：「結髮起躍馬，垂白對講書。」
垂白，鬚髮將白，猶言垂老也。
吳見思曰：「若人而數見，庶可慰我老年矣。」
汪灝曰：「得與程交，大慰素抱。」
蔡夢弼曰：「言無一日之歡，復有離別之憂也。」
單復曰：「奈何匆匆告別，而增我百憂也。」
《漢書·叙傳》載班固《答賓戲》：「聖哲之治，棲棲遑遑；孔席不暖，墨突不黔。」顔師古注：「孔，孔子；墨，墨翟也。突，竈突也。黔，黑也。言志在明道，不暇安居。」
突不黔，即墨突不黔，原言墨翟奔走四方，居處竈煙未及熏黑其突也。此借以形容家拮据，竈無煙火。
盧元昌曰：「客厨寂寞，奉餞缺如，程侯乃自携酒饌，誠知我貧，為相周濟也。」
吳農祥曰：「喜其携酒饌，則不能具賓主可知，故曰『內愧』。」（《杜詩集評》卷一引）
杜修可曰：「碧酒，乃酒之色。《酒譜》曰：『安期先生與神女會於圜丘，酣玄碧之酒。』」（《黄氏補注》卷四引）
《北齊書·顔之推傳》：「襄陽阻其銅符，長汝閉其玉粒。」
玉粒，指米，言其粒皎然如玉也。
張溍曰：「是注中酒饌相就事。」
《漢書·鄭當時傳》：「一死一生，乃知交情；一貧一富，乃知交態，一貴一賤，交情乃見。」
梁簡文帝《隴西行》：「烏孫途更阻，康居路猶澀。」
路澀，謂道路艱險難行。
邵寶曰：「公言身在窮途而喜程君之見過也。悲路澀，世猶兵亂，故悲程君歸途之阻澀也。」
按：公此所言或爲雙關，託喩人生處世道路之艱難險阻也。
《禮記·月令》：「孟春之月」，「東風解凍，蟄蟲始振，魚上冰」。
泱莽，大水貌，此形容浩茫大地。
宋玉《九辯》：「皇天淫溢而秋霖兮，后土何時而得漧。」
師曰：「泱莽后土濕，言率土之民皆陷於塗泥也。」（《分門集注》卷二十引）
楊注：「二句述時景，兼影世事。」
戢，猶戢翼，斂羽也。
趙次公曰：「昔人言鷹曰：『飢則附人，飽則飛去。』今云惜羽翮，則飽而不復飛去也。」
楊注：「按戢羽，即指還鄕言。下二句乃戒其輕出也。」
趙次公曰：「戒之以莫聞人之所呼而急於向禽，又以終其惜羽翮之意。」
盧元昌曰：「程侯羽翮既具，又非飢鷹，此行弢藏，善自愛惜，倘如翻雲之鶻，聞人呼而即向禽，則喪其所守矣。」
朱注：「上云『與語才傑立』，意程錄事必負才敢爲者，然世難方殷，當思斂戢，故又以向禽之鶻戒之。」
劉辰翁曰：「甚自矜重，相愛至此。」
浦注：「臨行囑咐之語，處亂世宜佩斯言，杜老艱苦備嘗，故為良友持贈。」

【評論】
邵長蘅曰：筆力深摯沉痛。（《杜詩集説》卷三引）

【備考】
關於「義動修蛇蟄」之異解
一説喩程之還鄕：
蔡夢弼曰：言程錄事辭官還鄕，如龍體之蟄以藏身也，故其高義，可以聳動於吾也。（《杜工部草堂詩箋》卷九）
邵寶曰：老柏青，書其貞靜之操；修蛇蟄，言其歸鄕如龍蛇之蟄以藏身。（《邵二泉先生分類集注杜詩》卷十一）
一説喩己之避亂潛踪：
楊倫曰：言己之避亂潛跡，如修蛇之蟄，而程之義，足以相感動也。（《杜詩鏡銓》卷三）
又説言其動以致用：
單復曰：「意鍾老柏青」，言可守歲寒；「義動修蛇蟄」，言可以致用。（《讀杜詩愚得》卷四）
盧元昌曰：當意有所鍾，如老柏之青，歲寒不凋；及見義而動，如修蛇之蟄，一往不顧。（《杜詩闡》卷四）
=全====================================================
《全唐詩》7.2271,PDF7.50,《御製全唐詩》2389

【異文、夾注】
〖1〗送率府程錄事還鄕[原注。程攜酒饌相就取別。]
〖抱病昏妄集〗抱病昏妄[一作忘]集
〖薰然耳目開〗熏然耳目開
〖意鍾老柏青〗意鍾[一作中]老柏青
〖告別無淹晷〗告[一作生]別無淹晷
〖庶羞以賙給〗庶羞以[一作明似]賙給
〖泱莽后土濕〗泱莽[一作漭]后土溼

1. 送率府程錄事還鄕，《御製全唐詩》鄕作鄉。
2. 泱莽后土溼，《御製全唐詩》溼作濕。
=奭====================================================
王嗣奭《杜臆》67,PDF120,88,PDF1.203

【評論】
起來寫出倚老賣老，情狀如畫；而轉到「薰然耳目開」，妙有情致。鍾云：「昏忘」二字，是狂人輕時慢世好題目。末云：「莫作翻雲鶻」，眞以鮑叔之相知待之矣。蓋程有傑立之才，而勗以善用其才也。
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.343,PDF1.416,四庫
=浦====================================================
浦起龍《讀杜心解》1.24,PDF1.123,早稻田2.20,哈佛86

【異文、夾注】
〖1〗送率府程錄事還鄕
〖抱病昏妄集〗抱病昏忘[一作妄]集
〖泱莽后土濕〗泱漭后土溼

【注釋】
〖1〗原注：程攜酒饌相就取別。

【評論】
首段以相遇數見，翻起取別來。「內愧」八句，敍攜酒取別情事。末四句，臨行囑咐之詞，處亂世宜佩斯言。杜老艱苦備嘗，故爲良友持贈。
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》124,PDF194

【譯文】
〚〛

=今====================================================
張志烈主編《杜詩全集（今注本）》1.268,PDF334

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/469,仇1/343,校2/710,虎1/401,全124,新1/256,今1/268,趙1/173,臆98,心1/24,鏡115,銭1/49,洙0223,唐7/2271
