0598 醉歌行[別從姪勤落第歸]

陸機二十作《文賦》，汝更小年能綴文。
總角草書又神速，世上兒子徒紛紛。
驊騮作駒已汗血，鷙鳥舉翮連青雲。
詞源倒流三峽水，筆陣獨掃千人軍。
只今年纔十六七，射策君門期第一。
舊穿楊葉眞自知，暫蹶霜蹄未爲失。
偶然擢秀非難取，會是排風有毛質。
汝身已見唾成珠，汝伯何由髮如漆。
春光淡沱秦東亭，渚蒲牙白水荇青。
風吹客衣日杲杲，樹攪離思花冥冥。
酒盡沙頭雙玉甁，眾賓皆醉我獨醒。
乃知貧賤別更苦，吞聲躑躅涕淚零。
=====================================================
〚14〛躑（ㄓˊ）躅（ㄓㄨˊ）
〚〛
=粵====================================================
陳永明《杜甫全集粵音注音》

【注音】
醉歌行
zeoi3 go1 hang4

陸機二十作文賦，汝更小年能綴文。
luk6 gei1 ji6 sap6 zok3 man4 fu3, jyu5 gang3 siu2 nin4 nang4 zeoi6 man4
-----------------------------------------------------
總角草書又神速，世上兒子徒紛紛。
zung2 gok3 cou2 syu1 jau6 san4 cuk1, sai3 soeng6 ji4 zi2 tou4 fan1 fan1
-----------------------------------------------------
驊騮作駒已汗血，鷙鳥舉翮連青雲。
waa4 lau4 zok3 keoi1 ji5 hon6 hyut3, zi3 niu5 geoi2 hat6 lin4 cing1 wan4
-----------------------------------------------------
詞源倒流三峽水，筆陣獨掃千人軍。
ci4 jyun4 dou3 lau4 saam1 haap6 seoi2, bat1 zan6 duk6 sou3 cin1 jan4 gwan1
-----------------------------------------------------
只今年纔十六七，射策君門期第一。
zi2 gam1 nin4 coi4 sap6 luk6 cat1, se6 caak3 gwan1 mun4 kei4 dai6 jat1
-----------------------------------------------------
舊穿楊葉眞自知，暫蹶霜蹄未爲失。
gau6 cyun1 joeng4 jip6 zan1 zi6 zi1, zaam6 kyut3 soeng1 tai4 mei6 wai4 sat1
-----------------------------------------------------
偶然擢秀非難取，會是排風有毛質。
ngau5 jin4 zok6 sau3 fei1 naan4 ceoi2, wui5 si6 paai4 fung1 jau5 mou4 zat1
-----------------------------------------------------
汝身已見唾成珠，汝伯何由髮如漆。
jyu5 san1 ji5 gin3 to3 sing4 zyu1, jyu5 baak3 ho4 jau4 faat3 jyu4 cat1
-----------------------------------------------------
春光淡沱秦東亭，渚蒲牙白水荇青。
ceon1 gwong1 daam6 to4 ceon4 dung1 ting4, zyu2 pou4 ngaa4 baak6 seoi2 hang6 cing1
-----------------------------------------------------
風吹客衣日杲杲，樹攪離思花冥冥。
fung1 ceoi1 haak3 ji1 jat6 gou2 gou2, syu6 gaau2 lei4 si3 faa1 ming4 ming4
-----------------------------------------------------
酒盡沙頭雙玉甁，眾賓皆醉我獨醒。
zau2 zeon6 saa1 tau4 soeng1 juk6 ping4, zung3 ban1 gaai1 zeoi3 ngo5 duk6 sing1
-----------------------------------------------------
乃知貧賤別更苦，吞聲躑躅涕淚零。
naai5 zi1 pan4 zin6 bit6 gang3 fu2, tan1 sing1 zaak6 zuk6 tai3 leoi6 ling4

【韻部】
〚3.2.7〛文：文韻
〚4.2.7〛紛：文韻
〚5.2.7〛雲：文韻
〚6.2.7〛軍：文韻
〚7.1.7〛七：質韻
〚7.2.7〛一：質韻
〚8.2.7〛失：質韻
〚9.2.7〛質：質韻
〚10.2.7〛漆：質韻
〚11.1.7〛亭：靑韻
〚11.2.7〛青：靑韻
〚12.2.7〛冥：靑韻
〚13.1.7〛甁：靑韻
〚13.2.7〛醒：靑韻
〚14.2.7〛零：靑韻

【體裁】
七古

【補充說明】
注意：出句押韻（〚7.1〛、〚11.1〛、〚13.1〛）。
=典====================================================
《引典出處》

【注釋】
〖陸機二十作文賦〗
〖汝更小年能綴文〗
〖總角草書又神速〗
〖世上兒子徒紛紛〗
〖驊騮作駒已汗血〗
〖鷙鳥舉翮連青雲〗
〖詞源倒流三峽水〗
〖筆陣獨掃千人軍〗
〖只今年纔十六七〗
〖射策君門期第一〗
〖舊穿楊葉眞自知〗
〖暫蹶霜蹄未爲失〗
〖偶然擢秀非難取〗
〖會是排風有毛質〗
〖汝身已見唾成珠〗
〖汝伯何由髮如漆〗
〖春光淡沱秦東亭〗
〖渚蒲牙白水荇青〗
〖風吹客衣日杲杲〗
〖樹攪離思花冥冥〗
〖酒盡沙頭雙玉甁〗
〖眾賓皆醉我獨醒〗
〖乃知貧賤別更苦〗
〖吞聲躑躅涕淚零〗

=郭===================================================
郭知達《新刊校定集注杜詩》臺PDF1.123,中PDF2.80,四1068-20

【異文、夾注】
〖1〗醉歌行[別從姪勸落第歸]
〖總角草書又神速〗緫角草書又神速
〖世上兒子徒紛紛〗𠀍上兒子徒紛紛
〖春光淡沱秦東亭〗春光淡沲秦東亭
〖眾賓皆醉我獨醒〗衆賔皆醉我獨醒

【注釋】
〖汝更小年能綴文〗晉陸機，字士衡，作《文賦·序》云：作《文賦》以述先士之盛藻，論作文之利害。趙云：班固《漢書·贊》曰：自孔子後，綴文之士眾矣。
〖世上兒子徒紛紛〗《詩·甫田》：總角丱兮。《三十國春秋》：封秀總角知名。衞玠總角乘牛車入市。◯趙云：草書以遲爲工，所謂匆匆不及草書是也。以速爲神，所謂一筆變化書是也。
〖鷙鳥舉翮連青雲〗汗血，事見上注。《薦裲衡疏》：鷙鳥累百，不如一鶚。
〖詞源倒流三峽水〗《海賦》：吹嘘則百川倒流。枚叔《七發》曰：江水逆流，海水上潮。◯《杜補遺》：《隋·藝文傳》曰：筆有餘力，詞無竭源。《荆州記》曰：巴陵楚地有三峽。程記曰：三峽者，卽明月峽、巫山峽、廣澤峽。其瞿唐、灩澦之類，不係三峽之數。倒流三峽水，謂詞源壯健，可以衝激三峽之水，使之倒流也。
〖筆陣獨掃千人軍〗《杜補遺》：王羲之《筆陣圖》云：紙者，陣也；筆者，刀矟也；墨者，鍪甲也；硯者，城池也。本領者，將軍也；心意者，副將。掃千人軍，謂用筆之快利也。◯趙云：驊騮鷙鳥，比其才之俊；詞源筆陣，言其文之敏。《海賦》有吹澇則百川倒流，舊注誤以澇字爲嘘，蓋水之衝激，則有倒流者矣。
〖射策君門期第一〗《前漢》：蕭望之以射策甲科爲郎。師古曰：射策者，謂爲問難疑義，書之於策，量其大小，署爲甲乙之科，列而置之，不使彰顯。有欲射者，隨其所取，得而釋之，以知優劣。射之言投射也。對策者，顯問以政事經義，令各對之，而觀其文辭，定高下也。《後漢》：劉淑，五府辟不就，帝輿詣京師，不得已，而對策第一。
〖舊穿楊葉眞自知〗《史·周本紀》：蘇厲說白起曰：楚有養由基者，善射者也。去柳葉百步而射之，百發而百中。左右觀者數千人，皆曰善射。有一夫立其旁，曰：可教矣。養由基怒，釋弓搤劍曰：客安能教我射乎？客曰：非吾能教，子支左詘右也。夫去柳葉百步而射之，百發百中，不以善息。少焉，氣衰力倦，弓撥矢鉤，一發不中者，百發盡廢。枚乘《諫吳王書》曰：養由基，楚之善射者，去楊葉百步而發百中。楊葉之大，加百中焉，可謂善射矣。然其所止，乃百步之內耳，比於臣乘，未知操弓持矢也。劉向《說苑》亦云。
〖暫蹶霜蹄未爲失〗《莊子》：馬蹄可以踐霜雪。王襃《聖主得賢臣頌》：過都越國，蹶如歷塊。
〖會是排風有毛質〗趙曰：上句言科舉一日之長，搴擢英秀亦偶然爾。旣偶然擢之，非難取也，而從姪之不中第何哉？然會當是排擊風雲，蓋以其終有連雲之毛質焉。此慰唁之，且復有所譏誚也。鮑明遠《與妹書》，言水族之狀，有曰浴雨排風，此詩好處，上言駒汗血，下言暫蹶霜蹄。上言鷙翮連雲，下言毛質排風，皆意義相應，此學詩者不可不知也。
〖汝身已見唾成珠〗《莊子·秋水篇》蚿謂夔曰：子見夫唾者乎？噴則大者如珠。◯《杜補遺》：《後漢》：趙壹歌曰：勢家多所宜，咳唾自成珠。被褐懷金玉，蘭蕙化爲芻。◯趙云：杜田引乃是「成珠璣」，非「唾成珠」也。此自出《選》詩咳唾自成珠。公詩意言開口成文如珠，舊注非是。
〖汝伯何由髮如漆〗師：陳張麗華，髮鬢黑如漆。
〖渚蒲牙白水荇青〗梁江淹《石上菖蒲》詩：發步遵汀渚。《詩》參差荇菜。《釋》云：荇，接余也。陸機云：浮在水上，根在水底。梁簡文帝《晚春》詩：渚蒲變新節。◯《杜補遺》：《本草圖經》：水萍，《爾雅》謂之苹，其大者曰蘋。《周詩》：于以采蘋。陸機云：海中浮萍。粗大者謂之蘋。蘇恭云：此有三種：大者蘋，中者荇菜，小者水上浮萍，卽溝渠間生者是，鳧莕菜也。《爾雅》：莕謂之接余，其葉謂之符。郭璞以謂叢生水中，葉圓在莖端，長短隨水淺深。莕卽荇也。◯趙云：鮑照詩：春風淡蕩俠思多。沱，音待可切。蒲有牙而白，荇在水而青。此春時也，指秦東亭景物而言耳。舊注引非是。杜又引《詩》、《本草》，冗矣。盧思道云：綠葉參差映水荇。
〖樹攪離思花冥冥〗《衞》詩：杲杲出日。《楚詞》：雷塡塡兮雨冥冥。
〖眾賓皆醉我獨醒〗屈原曰：舉世皆濁，惟我獨清。眾人皆醉，惟我獨醒。
〖吞聲躑躅涕淚零〗古詩：泣涕零如雨。又沉吟聊躑躅，行不進貌。陸士衡《擬古》詩：沉思鍾萬里，躑躅獨吟歎。又云：躑躅再三歎。又云：躑躅遵林渚。宋鮑照《行路難》云：心非木石豈無感，吞聲躑躅不敢言。
=黃====================================================
黃希、黃鶴《黃氏補千家註紀年杜工部詩史》PDF123

【異文、夾注】
〖1〗醉歌行[天寶十四載作]
〖汝更小年能綴文〗汝更少年能綴文
〖詞源倒流三峽水〗詞源[一作賦]倒流三峽水
〖眾賓皆醉我獨醒〗眾賓已醉我獨醒
〖吞聲躑躅涕淚零〗吞聲躑躅涕泣零

【注釋】
〖1〗俯曰甫從姪杜勤落第歸甫作此以別之。◯補注。鶴曰詩云春光淡蕩秦東亭當是天寶十四載春在長安作按史十三載秋八月上御勤政樓試四科制舉人前此十二載秋七月詔天下舉人不得鄕貢須補國子學生然後貢舉。
〖陸機二十作文賦〗洙曰晉陸機字士衡作文賦云云。
〖汝更小年能綴文〗◯補注。希曰劉歆傳贊綴文之士。
〖世上兒子徒紛紛〗洙曰詩甫田總角丱兮三十國春秋封秀總角知名衞玠總角乘羊車入市趙曰草書以遲爲工所謂匆匆不及草書是也以速爲神所謂一筆變化書是也。
〖鷙鳥舉翮連青雲〗洙曰汗血事見前驄馬行禰衡傳鷙鳥累百不如一鶚。
〖詞源倒流三峽水〗洙曰海賦吹嘘則百川倒流修可曰隋藝文傳筆有餘力詞無竭源荆州記曰巴陵楚地有三峽峽程記曰三峽者卽明月峽巫山峽廣濟峽其瞿唐灩澦之類不係三峽之數倒流三峽水謂詞源壯健可以衝激三峽之水使之倒流也。
〖筆陣獨掃千人軍〗修可曰。王羲之筆陣圖云。紙者。陣也。筆者。刃矟也。墨者。鍪甲也。硯者。城也。本領者。將軍也。心意者。副將也。掃千人軍。謂用筆之快利也。◯補注。希曰法書衞夫人有筆陣圖矣。
〖射策君門期第一〗洙曰前漢蕭望之以射策甲科爲郎師古曰射策者謂爲問難疑義書之於策量其大小署爲甲乙之科列而置之不使彰顯有欲射者隨其所取得而擇之以知優劣射之言投射也對策者顯問以政事經義令各對之而觀其文辭定高下也後漢劉淑五府辟不就帝輿詣京師不得已而對策第一。
〖舊穿楊葉眞自知〗洙曰史周本紀蘇厲說白起曰楚有養由基者善射者也去柳葉百步而射之百發而百中之枚乘諫呉王書曰養由基楚之善射者去楊葉百步而發百中楊葉之大加百步焉可謂善射矣。
〖暫蹶霜蹄未爲失〗洙曰王襃聖主得賢臣頌過都越國蹶如歷塊。
〖會是排風有毛質〗趙曰上句言科舉一日之長搴擢英秀亦偶然爾非難取也而從姪之不中第何哉然會當是時排擊風露蓋以其終有連云之毛質焉此慰唁之且復有譏誚也出鮑明遠書言水族之狀曰浴雨排風。
〖汝身已見唾成珠〗洙曰莊子秋水篇蚿謂夔曰子不見夫唾者乎噴則大者如珠小者如霧雜而下者不可勝數蘇曰江淹謂郭鞏曰子之咳唾成珠玉吐氣作虹蜺非碌碌儔比也夢符曰右按後漢趙壹傳咳唾成珠玉。
〖汝伯何由髮如漆〗俯曰甫謂勤文章矢口已成珠玉它日必貴但恨年老頭白無由再黒如漆傷不及見勤之富貴。
〖春光淡沱秦東亭〗沱徒可切何曰淡沱卽淡蕩也秦東亭卽京城門外東亭送別多於此處。
〖渚蒲牙白水荇青〗洙曰梁江淹石上菖蒲詩發步遵汀渚詩參差荇菜釋云荇菨菜也陸機云浮在水上根在水底梁簡文帝晚春詩渚蒲變新節。◯補注。希曰許愼說文云蒲水草也澤陂傳曰蒲草柔滑左傳曰董陂之蒲蒲卽楚也爾雅云䓏接餘郭云叢生水中葉圓在莖隨水深淺江東食之陸機云白莖葉紫正圓徑寸餘根生水底浮在水上顏氏家訓云是水有之花黃葉似苗可爲菹。
〖風吹客衣日杲杲〗洙曰衞詩伯兮杲杲出日。
〖樹攪離思花冥冥〗蘇曰焦光仲遜共遊陸渾時春和景姸遜謂光曰何冥冥花樹攪人離思也洙曰楚辭山鬼雷塡塡兮雨冥冥。◯補注。希曰楚辭深林杳以冥冥注云草木茂盛也。
〖眾賓皆醉我獨醒〗眾賓已醉我獨醒。洙曰屈原曰舉世皆濁惟我獨清眾人皆醉惟我獨醒是以見放也。
〖乃知貧賤別更苦〗蘇曰衞宏失意送弟遷嶺外氣塞臆而幾不能言久之曰貧賤中離別更苦。
〖吞聲躑躅涕淚零〗洙曰古詩淚涕零如雨又沉吟聊躑躅行不進貌陸士衡擬古詩沉思鍾萬里躑躅獨吟歎鮑昭行路難心非木石豈無感吞聲躑躅不敢言何曰躑躅行不進貌在鼻曰涕在眼曰淚零落也吞聲言哽咽聲不能逹甫自傷貧賤已無聊賴況加以離別故云更苦。
=蕭====================================================
蕭滌非主編《杜甫全集校注》2.598,djvu775

【異文、夾注】
〖1〗醉歌行[别從姪勤落第歸]
〖眞〗真
〖爲〗為
〖沱〗沲
〖甁〗瓶
〖眾〗衆
〖別〗别

【注釋】
〖1〗黃鶴曰：「按史：十三載秋八月，上御勤政樓，試四科制舉人。前此十二載秋七月，詔天下舉人，不得鄕貢，須補國子學生，然後貢舉。」「詩云『春光淡蕩秦東亭』，當是天寶十四載春，在長安作。」吳馮栻曰：「此詩六截二十四句，前三截，慰姪之落第，後三截，轉入自身，痛其歸而別也。題曰醉歌，而詩偏注以我獨醒，則知非醉於酒，醉於貧賤之別耳。故製此翻案題，極可味。」杜勤，生平事迹不詳。
《文選·陸機文賦》李善注引臧榮緒《晉書》：「（陸）機少襲領父兵，爲牙門將軍。年二十而吳滅，退臨舊里，與弟雲閉門勤學。積十一年，譽流京華。天才綺練，當時獨絕。妙解情理，心識文體，作《文賦》。」
非謂作《文賦》卽在年二十之時。少陵似誤用。何焯曰：「此《賦》殆入洛之前所作。老杜云『二十作《文賦》』，亦臧書稍疏耳。」
關於《文賦》之具體寫作年代，迄無定論。
小年，勤方十六七歲，故云。
綴文，謂連綴字句以成文章。
《漢書·劉向傳贊》：「自孔子後，綴文之士眾矣。」
總角，謂童稚之年也。總謂束髮，角，束髮爲兩角狀，亦稱總丱。
《禮記·內則》：「男女未冠笄者……拂髦總角。」
鄭玄注：「總角，收髮結之。」
《詩·齊風·甫田》：「婉兮孌兮，總角丱兮。」
又《衞風·氓》：「總角之宴，言笑晏晏。」
草書，書體之一種。
神速，趙次公曰：「草書以遲爲功，所謂『匆匆不及（暇）草書』是也，以速爲神，所謂『一筆變化書』是也。」
衞恆《四體書勢·草書》：「張伯英……臨池學書，池水盡黑，下筆必爲楷則，號『匆匆不暇草書』。」
梁武帝《草書狀》：「蔡邕云：昔秦之時，諸侯爭長，簡檄相傳，望烽走驛，以篆隸之難，不能救速，遂作赴急之書，蓋今草書是也。」「疾若驚蛇之失道，遲若綠水之徘徊，緩則鴉行，急則鵲厲，抽如雉啄，點如兔擲，乍駐乍引，任意所爲，或粗或細，隨態運奇，雲集水散，風迴電馳。」
張懷瓘《六體書論》：「草書如走。」
蘇軾《石蒼舒醉墨堂》詩：「人生識字憂患始，姓名粗記可以休。何用草書誇神速，開卷惝怳令人愁」，「興來一揮百紙盡，駿馬倏忽踏九州。我書意造本無法，點畫信手煩推求。」
江少虞《皇朝類苑》卷五〇：「諺云：『信速不及草書，家貧難爲素食』，言其難猝置也。」
故錢鍾書曰：「杜甫《戲爲雙松圖歌》：『請公放筆爲直幹』，《戲題畫山水圖歌》：『能事不受相促迫』，是畫家手可快而心亦不可『遽』也。蓋藝事均忌急就，而草書貴迅捷，作之者易誤會爲草率，故特標『匆匆不暇』之戒焉。」（《談藝錄》一〇八）
兒子，男孩子。紛紛，眾多貌。董養性曰：「此設論起，謂陸機且不足稱，況世上兒子又何足道哉!」
驊騮，駿馬也。傳爲周穆王八駿之一。
駒，小馬也。
汗血，亦駿馬也。
《漢書·武帝紀》：「（大初四年）貮師將軍（李）廣利斬大宛王首，獲汗血馬來，作西極天馬之歌。」
顏師西注引應劭曰：「大宛舊有天馬種，蹋石汗血。汗從前肩髆出，如血。號一日千里。」
此卽以千里駒喩勤少俊也。
《史記·魯仲連列傳》張守節《正義》引《魯仲迎子》云：「魯仲連，年十二，號『千里駒』。」
鷙鳥，猛禽也。
翮，羽莖，此代指鳥翼。
江浩然曰：「連，至也。公詩常用之，如『一去紫臺連朔漠』，『鴻雁影成連陝內』是也。」
董卷性曰：「驊騮、鷙鳥，喩其資質之不羣。」
仇注：「驊騮、鷙翮，言少負奇氣。」
詞源，以水源喩文詞之豐贍也。
《隋書·文學傳序》：「於時作者，……英華秀發，波瀾浩蕩，筆有餘力，詞無歇源。」
倒流，木華《海賦》：「吹澇則百川倒流。」
三峽，歷代所指不一，今以瞿塘峽、巫峽、西陵峽爲三峽。
《分門集注》引趙次公曰：「三峽之水最迅，而詞源可使之倒流，詩人誇張之辭爾。」
筆陣，晉王羲之《題衞夫人筆陣圖後》：「夫紙者，陣也；筆者，刀矟也；墨者，鍪甲也；水硯者，城池也；心意者，將軍也；本領者，副將也；結構者，謀略也；颺筆者，吉凶也；出入者，號令也；屈折者，殺戮也。」此喩詩文之雄健有力猶如軍陣。
南朝梁蕭統《錦帶書十二月啟·太簇正月》：「談叢發流水之源，筆陣引崩雲之勢。」杜詩本此。
董養性曰：「詞源、筆陣，稱其詞翰之壯麗也。」
仇注：「倒三峽，謂文勢浩瀚；掃千軍，謂草字縱橫。」
射策，漢代取士有射策、對策之制。
《漢書·蕭望之傳》：「望之以射策甲科爲郎。」
顏師古注：「射策者，謂爲難問疑義書之於策，量其大小署爲甲乙之科，列而置之，不使彰顯。有欲射者，隨其所取得而釋之，以知優劣。射之，言投射也。」
王定保《唐摭言》卷一《試雜文》：「射者，謂列策於几案，貢人以矢投之，隨所中而對之也。」「有唐自高祖至高宗，靡不率由舊章。」「至神龍元年方行三場試，故常列詩賦題目於榜中矣。」
而《事物紀原·學校貢舉部·三場》：「貢士，前漢唯射策，唐初並試雜文。天寶十三載，舉人問策外，更詩賦並雜文貼經，爲三場試也。」
期，期望。
穿楊，漢枚乘《諫吳王書》：「養由基，楚之善射者也。去楊葉百步，百發百中。楊葉之大，加百中焉，可謂善射矣。」
霜蹄，駿馬之蹄，語出《莊子·馬蹄》，杜屢用之，如《韋諷錄事宅觀曹將軍霸畫馬圖》：「霜蹄蹴踏長楸間。」《贈特進汝陽王二十二韻》：「霜蹄千里駿。」
蹶，顚仆.
蔡夢弼曰：「良馬有千里之才，雖暫顚蹶亦未爲失。喩勤雖暫淹留，何足爲辱乎！」
仇注：「穿楊，言命中之技。蹶蹄，應驊騮，惜其不遇也。」
擢，選拔。擢秀，言人才之出眾。潘岳《悲郉生辭》：「妙邦畿而高察，雄州閭以擢秀。」此指登第。
趙次公曰：「上句言科舉一日之長，搴擢英秀亦偶然爾，旣偶然擢之，非難取也。」
排風，排撃風雲。
鮑照《登大雷岸與妹書》：「浴雨排風，吹澇弄翮。」
仇注：「擢秀，言識拔有時。排風，應鷙鳥，望其終達也。」
汝身，指勤。汝伯，甫自謂。
唾成珠，《莊子·秋水》：「子不見夫唾者乎？噴則大者如珠。」
《後漢書·趙壹傳》：「咳唾自成珠。」
《分門集注》引俯曰：「甫謂勤文章矢口已成珠玉，它日必貴，怛恨年老頭白，無由再黑如漆，傷不及見勤之富貴也。」
仇注：「唾成珠，矢口成章。髮如漆，青年莫返矣。」
淡沱，卽淡（澹）蕩，形容春日風光明媚。
鮑照《代白紵曲》其二：「春風澹蕩俠思多，天色淨綠氣姸和。」
陳子昂《修竹篇》二「春風正淡蕩。」
《分門集注》引何曰：「秦東亭，卽京城門外東亭，送別多於此處。」
蒲、荇，皆水草名。趙次公曰：「蒲有牙而白，荇在水而青，此春時也。指秦東亭景物而言耳。」
杲杲，明亮貌。《詩·衞風·伯兮》：「杲杲日出。」
劉勰《文心雕龍·物色》：「杲杲爲出日之容。」
冥冥，花木茂盛貌。
張綖曰：「風吹客衣一聯，最有深思。」
玉甁，貯酒之美器也。
《楚辭·漁父》：「眾人皆醉我獨醒。《分門集注》引何曰：「甫自傷貧賤，已無聊賴，況加以離別，故云更苦。」
吞聲，聲哽咽也。
躑躅，行不進貌。
鮑照《擬行路難》：「心非木石豈無感，呑聲躑躅不敢言。」
零，落也。
《詩·小雅·小明》：「念彼共人，涕零如雨。」
仇注：「春光」以下，「敍別時景事，情溢言表。東亭餞別，蒲荇方新，客衣離思，勤將去矣。皆醉獨醒，公不忍別也。」

【評論】
浦起龍曰：凡三轉韻，層次分明。首贊其才，中慰其意，後惜其別。以半老人送少年，以落魄人送下第，情緒自爾纏綿。（《讀杜心解》卷二之一）
方東樹曰：起句襯。次句虛出。「驊騮」二句比。「只今」句實點。「汝身」以下承上，入自家，又間摹景物，漸入離思，情致委婉入妙。結出別。（《昭昧詹言》卷十二）
施補華曰：七言古詩必有一段氣足神王之處，方足聳目。如《醉歌行》「春光淡沱」一段，寫送別光景，使前半敍述處皆靈，忽句句用韻，忽夾句用韻，亦以音節動人。（《峴傭說詩》」

【備考】
盧元昌曰：按天寶十二載冬（徐松《登科記考》繫於天寶二載），達奚珣掌試，楊國忠子瑄（當作「暄」）學業荒陋，不及格，珣畏國忠，遣子撫先白之，國忠怒，撫歸，語其父曰：「彼特權勢，安可復論曲直。」仍置瑄高第（詳見《明皇雜錄》卷上）。時事如此，宜勤落第也。綴文兼草書，唐取士身言書判，書亦其一。（《杜詩闡》卷三）

【永明按語】
「霜蹄」見於：
[霜蹄千里駿] => 0126 贈特進汝陽王二十二韻
[歸馬散霜蹄] => 0506 奉贈太常張卿垍二十韻
[暫蹶霜蹄未爲失] => 0598 醉歌行
[坐看千里當霜蹄] => 1998 題壁畫馬歌
[霜蹄蹴踏長楸間] => 3207 韋諷錄事宅觀曹將軍畫馬圖
[霜蹄去不疑] => 5469 暮春江陵送馬大卿公恩命追赴闕下
=全====================================================
《全唐詩》7.2257,PDF7.36,《御製全唐詩》2373

【異文、夾注】
〖1〗醉歌行[原注。別從姪勤落第歸。勤一作勸。]
〖詞源倒流〗詞源[一作賦]倒流[一作傾]
〖年纔〗年[一作生]纔
〖已見〗已[一作卽]見
〖淡沱〗澹[一作潭]沱
〖眾賓皆醉〗衆賓皆[一作已]醉

【永明校記】
《御製全唐詩》
〚6.2.4〛掃作埽
〚10.1〛卽作即
〚11.1.4〛沱作沲
〚11.1.7〛亭作𠅘
〚13.1.7〛甁作缾
=名====================================================
《名家注評全唐詩》365,PDF423

【異文、夾注】
〖陸機二十作文賦〗陸機二十作文賦。[《晉書》：陸機少襲父兵爲牙門將軍，年二十而吳滅。退臨舊里，與弟云勤學。機妙解情理，心識文體，故作《文賦》。]*
〖射策君門期第一〗射策君門期第一。[姜宸英：西漢歲課士，有對策、射策。顏師古注：射策者，爲難問疑義，書之於策，量其大小，署爲甲乙之科，列而置之，不使彰顯，有欲射者，取而擇之，以知優劣。對策者，顯問以經義，令各對之，而觀其文詞定高下也。]*

【注釋】
〖綴文〗聯綴詞句。
〖總角〗古代兒童將頭發分作左右兩半，在頭頂各紮成一個結，形如兩個羊角，故稱。借指童年時期，幼年。
〖兒子〗兒子：男孩子。
〖驊騮〗周穆王八駿之一。駒，小馬。
〖鷙鳥〗猛禽。
〖三峽〗指明月峽、巫山峽、廣濟峽。
〖筆陣〗王羲之《題衞夫人筆陣圖》：「紙者陣也，筆者刀稍也，墨者鍪甲也，硯者城池也，本領者將軍也，心意者副將也。」
〖穿楊〗謂射技精湛。《戰國策》：楚有養由基者，去柳葉百步而射之，百發百中。
〖霜蹄〗駿馬之蹄。
〖擢秀〗指登第。
〖淡沱〗卽淡蕩。
〖秦東亭〗在京城門外，送別多於此處。
〖杲杲〗明亮狀。
〖冥冥〗草木茂盛狀。
〖吞聲〗聲哽咽也。
〖躑躅〗行不進貌。

【評論】
仇兆鰲《杜詩詳註》：先贊勤才美。上二稱文章，次二稱書法。驊駒鷙翮，言少負奇氣。倒三峽，謂文勢浩瀚。掃千軍，謂草字縱橫。次慰勤下第。上是敍平日，此乃敍其臨試。穿楊，言命中之技。蹶蹄，應驊騮，惜其不遇也。擢秀，言識拔有時。排風，應鷙鳥，望其終達也。唾成珠，矢口成章。發如漆，青年莫返矣。末敍別時景事，情溢言表。東亭餞別，蒲荇方新，客衣離思，勤將去矣。皆醉獨醒，公不忍別也。此章三段，各八句。
浦起龍《讀杜心解》：凡三轉韻，層次分明。首贊其才，中慰其意，後惜其別。以半老人送少年，以落魄人送下第，情緒自爾纏綿。
=奭====================================================
王嗣奭《杜臆》33,PDF86,42,PDF1.111

【評論】
《水中鹽》注引焦光仲遜同遊，見春和景姸，謂曰：「何冥冥花樹，亂人離思也。」又陳充詩：「花片攪春心。」◯衞宏失意，送弟遷嶺外，氣塞臆，幾不能言，久之曰：「貧賤中離別更苦。」
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.240,PDF1.313,四庫
=====================================================
浦起龍《讀杜心解》
=====================================================
楊倫《杜詩鏡銓》
=譯====================================================
韓成武、張志民《杜甫詩全譯》60,PDF130

【譯文】
〚〛

=今====================================================
張志烈主編《杜詩全集（今注本）》1.151,PDF217

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛

〚4〛兒子：泛指男孩。這兩句贊其書法：尙未成年你的草書就變化神速，世上的男孩子們只知忙亂無法。
〚11〛淡沱：形容春日風光明淨。
〚12〛冥冥：草木茂盛貌。
〚13〛沙頭：沙灘邊；沙洲邊。
=增====================================================
陳貽焮主編《增訂注釋全唐詩》PDF2.15

【注釋】
〖1〗天寶十四載（755）春在長安作。
〖陸機二十作文賦〗《文選·文賦》李善注引臧容緒《晉書》：「（機）年二十而吳滅。退臨舊里，與弟雲勤學。積十一年，譽流京華。……機妙解情理，心識文體，故作《文賦》。」
〖汝〗指杜勤。
〖綴文〗寫文章。
〖總角〗古代男女未成年時束髮爲兩結，形狀如角，故稱。
〖徒紛紛〗只能跟隨其後。
〖驊騮作駒已汗血〗
〖鷙鳥〗猛禽。
〖翮〗翅膀。
〖倒流三峽〗指文勢浩瀚。
〖筆陣〗謂寫字運筆如行陣。
〖射策〗漢代取士有對策、射策之制。射策由主試者出題，寫在簡策上，分甲乙科，應試者隨意取答。主試者按題目難易和所答內容而定優劣。此指參加科舉考試。
〖君門〗朝廷。
〖穿楊葉〗楚國養由基善射，去楊柳葉百步而射之，百發百中。事見《史記·周本紀》及《論衡·儒增》。
〖暫蹶〗偶然失誤。蹶，摔倒。
〖霜蹄〗馬蹄可踐踏霜雪，故稱。
〖擢秀〗人才出眾，脫穎而出。
〖排風〗排擊風雲。
〖唾成珠〗開口卽爲珠玉文章。後漢趙壹《魯生歌》：「咳吐自成珠。」
〖汝伯〗杜甫對杜勤的自稱。
〖髮如漆〗髮黑如漆，指年輕。
〖淡沱〗蕩漾貌。
〖秦〗長安。
〖東亭〗長安城東門外送別之處。
〖蒲〗蒲草，生水邊。
〖荇〗荇菜，生水中，葉圓浮於水面。
〖杲杲〗明亮貌。《詩·衞風·伯兮》：「杲杲日出。」
〖攪〗攪亂。
〖冥冥〗草木茂盛貌。
〖吞聲〗泣聲哽咽。
〖躑躅〗欲行又止。
=====================================================
講1/342,仇1/240,校2/598,虎1/274,全60,新1/177,今1/151,趙1/113,臆48,心1/235,鏡61,銭1/15,洙0118,唐7/2257
