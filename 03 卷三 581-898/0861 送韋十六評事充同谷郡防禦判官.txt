0861 送韋十六評事充同谷郡防禦判官

昔沒賊中時，潛與子同遊。
今歸行在所，王事有去留。
偪側兵馬間，主憂急良籌。
子雖軀幹小，老氣橫九州。
挺身艱難際，張目視寇讎。
朝廷壯其節，奉詔令參謀。
鑾輿駐鳳翔，同谷爲咽喉。
西扼弱水道，南鎭枹罕陬。
此邦承平日，剽劫吏所羞。
況乃胡未滅，控帶莽悠悠。
府中韋使君，道足示懷柔。
令姪才俊茂，二美又何求？
受詞太白腳，走馬仇池頭。
古邑沙土裂，積陰雪雲稠。
羌父豪豬靴，羌兒青兕裘。
吹角向月窟，蒼山旌旆愁。
鳥驚出死樹，龍怒拔老湫。
古來無人境，今代橫戈矛。
傷哉文儒士，憤激馳林丘。
中原正格鬥，後會何緣由。
百年賦命定，豈料沉與浮。
且復戀良友，握手步道周。
論兵還壑淨，亦可縱冥搜。
題詩得秀句，札翰時相投。
=粵====================================================
陳永明《杜甫全集粵音注音》

【注音】
送韋十六評事充同谷郡防禦判官
sung3 wai5 sap6 luk6 ping4 si6 cung1 tung4 guk1 gwan6 fong4 jyu6 pun3 gun1

昔沒賊中時，潛與子同遊。
sik1 mut6 caak3 zung1 si4, cim4 jyu5 zi2 tung4 jau4
-----------------------------------------------------
今歸行在所，王事有去留。
gam1 gwai1 hang4 zoi6 so2, wong4 si6 jau5 heoi3 lau4
-----------------------------------------------------
偪側兵馬間，主憂急良籌。
bik1 zak1 bing1 maa5 haan4, zyu2 jau1 gap1 loeng4 cau4
-----------------------------------------------------
子雖軀幹小，老氣橫九州。
zi2 seoi1 keoi1 gon3 siu2, lou5 hei3 waang4 gau2 zau1
-----------------------------------------------------
挺身艱難際，張目視寇讎。
ting5 san1 gaan1 naan4 zai3, zoeng1 muk6 si6 kau3 cau4
-----------------------------------------------------
朝廷壯其節，奉詔令參謀。
ziu1 ting4 zong3 kei4 zit3, fung6 ziu3 ling6 caam1 mau4
-----------------------------------------------------
鑾輿駐鳳翔，同谷爲咽喉。
lyun4 jyu4 zyu3 fung6 coeng4, tung4 guk1 wai4 jin1 hau4
-----------------------------------------------------
西扼弱水道，南鎭枹罕陬。
sai1 ak1 joek6 seoi2 dou6, naam4 zan3 baau1 hon2 zau1
-----------------------------------------------------
此邦承平日，剽劫吏所羞。
ci2 bong1 sing4 ping4 jat6, piu3 gip3 lei6 so2 sau1
-----------------------------------------------------
況乃胡未滅，控帶莽悠悠。
fong3 naai5 wu4 mei6 mit6, hung3 daai3 mong5 jau4 jau4
-----------------------------------------------------
府中韋使君，道足示懷柔。
fu2 zung1 wai5 si3 gwan1, dou6 zuk1 si6 waai4 jau4
-----------------------------------------------------
令姪才俊茂，二美又何求？
ling6 zat6 coi4 zeon3 mau6, ji6 mei5 jau6 ho4 kau4
-----------------------------------------------------
受詞太白腳，走馬仇池頭。
sau6 ci4 taai3 baak6 goek3, zau2 maa5 sau4 ci4 tau4
-----------------------------------------------------
古邑沙土裂，積陰雪雲稠。
gu2 jap1 saa1 tou2 lit6, zik1 jam1 syut3 wan4 cau4
-----------------------------------------------------
羌父豪豬靴，羌兒青兕裘。
goeng1 fu6 hou4 zyu1 hoe1, goeng1 ji4 cing1 zi6 kau4
-----------------------------------------------------
吹角向月窟，蒼山旌旆愁。
ceoi1 gok3 hoeng3 jyut6 fat1, cong1 saan1 zing1 pui3 sau4
-----------------------------------------------------
鳥驚出死樹，龍怒拔老湫。
niu5 ging1 ceot1 sei2 syu6, lung4 nou6 bat6 lou5 zau1
-----------------------------------------------------
古來無人境，今代橫戈矛。
gu2 loi4 mou4 jan4 ging2, gam1 doi6 waang4 gwo1 maau4
-----------------------------------------------------
傷哉文儒士，憤激馳林丘。
soeng1 zoi1 man4 jyu4 si6, fan5 gik1 ci4 lam4 jau1
-----------------------------------------------------
中原正格鬥，後會何緣由。
zung1 jyun4 zing3 gaak3 dau3, hau6 wui6 ho4 jyun4 jau4
-----------------------------------------------------
百年賦命定，豈料沉與浮。
baak3 nin4 fu3 ming6 ding6, hei2 liu6 cam4 jyu5 fau4
-----------------------------------------------------
且復戀良友，握手步道周。
ce2 fuk6 lyun2 loeng4 jau5, ak1 sau2 bou6 dou6 zau1
-----------------------------------------------------
論兵還壑淨，亦可縱冥搜。
leon6 bing1 waan4 kok3 zing6, jik6 ho2 zung3 ming4 sau2
-----------------------------------------------------
題詩得秀句，札翰時相投。（尤韻）
tai4 si1 dak1 sau3 geoi3, zaat3 hon6 si4 soeng1 tau4

【韻部】

【體裁】
五古

=蕭====================================================
蕭滌非主編《杜甫全集校注》2.861,djvu1038

【異文、夾注】
〖鎭〗鎮
〖沒〗没
〖間〗閒
〖腳〗脚
〖陰〗隂
〖豬〗猪
〖旆〗斾
〖鬥〗鬬
=全====================================================
《全唐詩》7.2273,PDF7.52,《御製全唐詩》2391

【異文、夾注】
〖老氣橫九州〗老[一作志]氣橫九州
〖南鎭枹罕陬〗南鎭枹罕[一作氐羌]陬
〖受詞太白腳〗受詞太白脚
〖古邑沙土裂〗古色[一作邑]沙土裂
〖積陰雪雲稠〗積陰雪雲[一作霜雪]稠。[一作積雪陰雲稠。]*
〖羌父豪豬靴〗羌父豪豬靴[一作帽]
〖羌兒青兕裘〗羌兒青兕裘。[一作漢兵黑貂裘。]*
〖中原正格鬥〗中原正格鬬
〖豈料沉與浮〗豈料沉與浮
〖論兵還壑淨〗論兵遠壑淨[一作靜]

=====================================================
王嗣奭《杜臆》
=====================================================
錢謙益《錢注杜詩》
=====================================================
顧宸《辟疆園杜詩註解》
=====================================================
仇兆鰲《杜詩詳註》1.354,PDF1.427,四庫
=浦====================================================
浦起龍《讀杜心解》1.34,PDF1.133,早稻田2.28,哈佛94

【異文、夾注】
〖1〗送韋十六評事充同谷防禦判官
〖張目視寇讎〗張目視寇讐
〖奉詔令參謀〗奉[仇作特]詔令參謀
〖受詞太白腳〗受詞太白脚
〖古邑沙土裂〗古色[一作邑]沙土裂
〖積陰雪雲稠〗積陰雲雪稠[一作積雪陰雲稠]
〖羌兒青兕裘〗羌兒青兕裘[別作漢兵黑貂裘]
〖豈料沉與浮〗豈料沈與浮
〖論兵還壑淨〗論兵還壑靜

【注釋】
〖1〗《舊書》：成州同谷郡，秦隴西郡。天寶元年，改爲同谷郡。按：今屬鞏昌府。◯此下三篇，皆屬西路備禦，地逼羌蕃也。與安、史事各別。
〖偪側兵馬間〗帶安、史之亂。
〖弱水〗《寰宇記》：弱水自甘州刪丹縣界流入張掖縣北。按：其時武威有九姓商之叛，詳《長孫九》篇。武威西連張掖，東南去同谷爲近。
〖枹罕〗《唐書》：河州治枹罕縣。按：在今河州、西寧之間。
〖況乃胡未滅〗《唐書》：至德元載，吐蕃陷威、戎等諸軍，入屯石堡。按：亦兼安、史在內。
〖府中韋使君〗於評事爲叔伯行，係是當日府主。仇以爲幕府同事，恐非。
〖太白〗太白山在鳳翔。
〖仇池〗《舊書》：成州，白馬羌所處。州南有仇池山。
〖中原正格鬬〗仍帶安、史。

【評論】
此篇起結各四句，中分兩長段。◯公詩每於篇末敍交誼，此獨從頭敍起，格變。「偪側」以下，表其軀幹氣節，受命巖疆，而適與其叔兼濟厥美也。贊評事處有丰稜。說同谷處有關係。「受詞」以下，言之官作別之事。寫羌土風俗，有有聲有光。「文儒」「憤激」，應「氣橫九州」。注家指公自謂，非。「中原格鬬」，應「偪側兵馬」。「豈料沈浮」，應「王事去留」。「戀友」「握手」，應「昔時」「同遊」。結四，直透到勳成之後。吳論云：論兵旣定，使遠壑清靜，亦可冥搜得句，投寄相慰矣。此解最得，非徒望尋常消耗也。◯仇以此前兩篇屬未拜拾遺時。今按「王事有去留」句，知其未的。
=====================================================
楊倫《杜詩鏡銓》
=====================================================
韓成武、張志民《杜甫詩全譯》
=今====================================================
張志烈主編《杜詩全集（今注本）》1.343,PDF409

【異文、夾注】
〖〗
〖〗

【注釋】
〖〗
〖〗
〖〗
〖〗

【大意】
〚〛
〚〛
〚〛
=====================================================
講1/483，仇1/354，校2/861，虎1/416，全156，新1/268，今1/343，趙1/195，臆77，心1/34，鏡146，銭1/54，洙0237，唐7/2273
